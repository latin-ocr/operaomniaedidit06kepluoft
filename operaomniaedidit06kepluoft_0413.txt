Epistola Dedicatoria. ’ ’ 399

et nutibus morositatem est testata, eam nunc demum, postquam ad typum
ventum, jurgiis et probris verborum et tantum non manibus telisque sancit
exercetque. Hanc igitur vobis Ad. Reverendi, IllustreS‚ Generosi Domini, ad-
vocatam sisto causae, quae mihi ex dilationibus editionis hujus tam diuturnis
nasci posset; cum hac transigite, hujus dicacitatem si vos experti fueritis
audiendo, non facile ab ec, qui rem sibi cum illa probat esse, temporis ra-
tiones scrupulosius exigetis, praesertim si temporis et operae pretium demon-
strare possit.

Atque ipse quoqne, vestigia divinae providentiae, cui equidem artes istas
(divinorum scilicet operum praeconia) curae esse credo, indefessa prosecutus
indagine, postquam quid utilitatis hauserit libellus ex mora ista temporis ad
mentem revoco, non terreor adversitatibus vestris, Proceres, quaerinterea vos
et provinciam miseram vel suut adortae vel imminere porro videntur, quo
minus et pensum meum absolvam et promissum vobis in dedicatione sphaerici
libelli impleam et debitum reddam, quippe de vestro salario hactenus victitans:
spero namque, superesse tantum de misericordiae divinae thesauriS, ut sedata
hac horribili procella, dissipatis nubibuS, ‘Solem serio poenitentibus iterum lu-
cere, pacem reducere locumque aliquem his pacis artibuS, ut quarum elabo-

sationem procurare non desinit, in Austria quoque superesse et in illa nume-

rum aliquem eorum, qui ex his artibus laudes Dei Creatoris sui addiscant,
colligi porro quoque velit, quibus libellum hunc profuturum sper03 continet

¹·enim primam velut adumbrationem Tabularum Rudolphi numerosque vero pro-

pinquos, in quibus pro veris suppositis disciplinae hujus amantes sese interim

, exerceant, dum Rudolphinae ipsae, limatis omnibus inque abacum conjectis

et ad usum promtiS, instructae prodeant. Quin etiam ad exteros si qua ex

meis libris· redibit utilitas, uti sunt quidem non in Germania tantum, sed etiam ’

in regnis et provinciis circumjacentibus plurimi, qui eos Francofurto petunt,
illos par est ex hac mea dedicatione intelligere, se quicquid hujus est vestrae
quoque Procere‘s liberalitati, qua· non interrupta me per haec difficillima tem-
pora fovistis, acceptum ferre debere, quo intellect0, ut quisque est in mathe-
maticas artes propensissimus‚ in Deum devotissimus, in gratitudinem, virtutum
coronam, studiosissimus: ita frequentissime vota sua ad Deum misericordissimum
cum meis conjunget, ut sedatis bellorum tumultibus, resarcita vastitate, ex-
stinctis odiis, pax aurea reversa, Sereuissimi Potentissimique D. Ferdinandi ΙΙ.
Roman. Imperatoris Augusti, Domini nostri, Imperium serenet, provincias
najest. S. omnes, imprimis Austriam Supranisanam, foecundo gratiae suae

e imbre refocillet, vobis denique Ad. Reverendi, Illustres, Generosi, Nobiles,
’ strenui Proceres, incolumitatem, valetudinem, opes, dignitates ad suam glo-

riam, ad ecclesiae conservationem, ad Imperatoris gloriosissimi imperium ex-
ornandum, ad patriae salutem, ad artium denique, quibus divini Nominis

Ἰ honos continetur, culturam necessariam in multos annos proferat atque firmet.

Valete, Proceres vestrumque clientulum, corpore diutiuscule absentem, animo

Ι ad quaevis obsequia praesentissimum, commendatum habete. Francofurti Ca-
ῑ lendis Julil Anno MDCXXI.

Rev. et ΙΙΙ. DD. VV.

devotissimus Mathematicus

JOANNES KEPLERUS.

