 

Liber Tertius, Pars Quarta. 265

Quo aryumento nititur haec comparatio? Quia aestus causam diximus
esse Solis altitudinem, consummatum igitur aestum praestat consummata Solis
altitude, qtrando sola agit, non adjuta tempore. Jam vcro in zona torrida
est consummata Solis altitudo; definitur enim zona tropicis duobus, intra quos
Sol locis singulis quotannis binis meridiebus in ipsum verticem venit, cum
ecliptica, Solis iter, porrigatur ab uno tropico ad alium. Vicissim quia hie-
mis causam diximus esse Solis humilitatem temporibus meridianis: plenaria
igitur Solis humilitas, hoc est depressio sub horizontem et sic absentia tem-
pore meridianormcrum frigus causatur. Jam vero in zonis frigidis, quas cir·-
culus polaris circumscribit, nullus est locUS‚ qui non per aliquot anni· dies
Sole careat, ut demonstratum parte tertia. Recte igitur istae zonae a fri-
gere, torrida a calore, quo torretur, denominantur. Relinquitur igitur, ut¹ tem-'
peratae zonae temperatis anni partibus comparentur,¹ quia intra tropicos et
polares sunt constrictae, nuspiam Solem passae verticalem, nuspiam Sole per
totum diem naturalem unquam carentes·

Recense varietates solstitiorum, aestusque et hiemis, per septem positus
sphaerae ab ecliptica distinctos, quibus quinque zonae distinyuunlur et ter-
minantur. In zona torrida solstitia nuspiam nisi in ejus terminis Solem
habent altissimum. Cum igitur maxima Solis altitudo in meridie definiat
aestatis principium, minima hiemis: non igitur incipit hic aestas ab alterutro
solstitio, nisi in extremitate zonae, sub tropico3 cetera loca torridae intermedia
analogice loquendo duas habent aestateS, Sole pei verticem transeunte, duas
hiemes, Sole in solstitiis existente, quando quam potest longissime deflectit
in meridianis horis ab illorum veiticibus ad latus utrumque mundi. Reliquae
zonae singulas habent aestateS, singulas hiemes in annos singulos, illam a
solstitio alto, hanc ab humili incipientes. Sub aequatorc igitur, in medio
zonae torridae, binae aestates snut in binis aequinoctiis, hiemes binae aequa-
liter sere inter aestates interjectae, quibus temporibus penes nos aestatis hie-
misve principium est: utrobique enim aequaliter illis a vertice Sol deflectit.
Haec tamen varietas perpetuae temperiei similior est, quam aestati„ ct hiemi.
Sol enim non multorum dierum meridianis horis in verticem incidit, sed cele-
riter ab austro transit in septentrionem et vicissim, cum potissimam temporis
partem in arcubus solstitio vicinis consumat. Dies ctiam tam aestivi quam

’ hiberni, cum suis noctibus sint aequales, babent igitur fervoris aestatis inter-

posita justa nocte gratam temperiem3 habent hiemes Solem, cum longissime
absistit in solstitiali meridie, vicinum adhuc vertici, nee longius 23¹]2 gradibus

³ absistentem, eum apud nos in aestate nostra distet longius, Itaque causae

hiemis ipsorum plus disponunt ad servorem, quam causae nostrae aestatis
Inter aequatorem et tropicos, scilicet in uno latere zonae torridae, bini

¹ quidem sunt dies anni, quibus diebus Sol illis summum causatur aestum, per

verticem quippe transierim at illi bini dies cum discessu loci ab aequatore
et sibi invicem et uterque solstitio paulatim, appropinquant: sic ut hiems seu
remissio caloris una, duabus interposita aestatibus, hieme contraria sit brevior
adeoque et calidior, qnia Sol in illa non tam longe discedit a vertice, quam
in altera, dies etiam et cum iis aestus longiores habere incipit, quam non
tantum in hieme altera, sed etium vel in ipsis binis aestatibus, Adeoque in
locis tropico vicinis aestates illae binae, solstitium circumstantes, adeo coeunt,
ut hiemem alteram, quam habere zona torrida potest in solstitio altiori, peni-
tus elidant inque continuam avstatem convertant. In summa, zona torrida
perpetuam quodammodo sentitaestatem, respectu zonarum ceterarum3 hiemem,

