50 Epistolae Kepleri aliorumque mutuae

‚Sed finiam cum pagina historiam itineris mei. Ex quo sum reversuS,
nullum non moveo lapidem, ut ad editionem tabularum veniam. Nam triente
recepto assignatorum sumtuum eoque Campiduni collocato, jam de bonis et
reditibus in hac provincia sumtus expedio. Sed difficillimam hoc tempore rem
tento: quippe reformationis acerbitate summa imis vertuntur. Et audivisti
forsan (divulgarunt enim Ephemeridum scriptores) circumscriptam et mihi
bibliothecam, quamvis mihi aulica functione subnixo immunitas esset promissa.
Verum illam molestiam levatam existim03 nunc de pecunia agitur, quam de-
bent proceres, eaque non incertissima fretus, papyrum et operas conduxi.
Paginas excudam numer-icas, usus typis meis propriis, quibus excudi 4 anno·
rum Ephemeridas. Sed tenet me sollicitum typographi fortuna, qui etsi et
ipse obtentu mei operis licentia'm habet commorandi, premitur tamen militum
alimentis et importunitatibus, onere civico, ob domum, quam possidet Quodsi
procedant operae, est quo de gratias agamus numini, sin impediantur diutius,
tu in aerumnas hujus provinciae totiusque adeo Germaniae intentis oculis
veniam mihi dabis. Jam nunc excurrere cogito ad fusorem Passavium,a aquo
alloquendo in descensu prohibitus sum, ob pestis suspicionem urbe exclusus
cum comitibus omnibus.

Nunc ad tua. Quod ad computandas observationes Ptolemaicas justo te
comparas apparatu, facis rem tua et professione et existimatione dignam.arti-
que utilem, speroque librum publici Juris futurum3 sed nolim eo tantisper
acrere, saltem exitum calculi mihi descriptum transmitte.

De observationibus quidem Tychonis edendis hoc tempore desperavi, quia
bessem assignatorum sumtuum non recipio, Si tamen spes edendi in pro-
cinctu esset, >posset tuus iste vetustarum observationum calculus adjungi. Si
commodo tuo fieri potest, ede folio mediocri, sic ut ad Mechanicam Tycbonis
quadret, cogito enim eadem forma observationes edere, siquando suam Ura-
niam respiciat Jupiter. -

De Hipparchi aequinoctiis sic habe: ordinatas a me esse epochas Solis
sic, ut, eccentricitate hodierna manente (nam quis credat, olim fuisse majo-
rem, cum tota haec diversitas minori observatarum altitudinum quantitate ,
nitatur, quam quae a Ptolemaeo ipso fuit in incerto posita), utinquam tanto
posterius computem Hipparchi vernum, quanto maturius computo autumnale.
Ut id obtinerem, non potui verum Solis locum in epocha creationis in 0⁰ ΕΞ
ponere, sed contentus fui medio. Frustra circa refractiones hic scrupulosi
sumus, majora ambiguntur. Quod ex Opticorum meorum fol. 146 (11. 219.)
adduciS, sicuti tu hactenus conciliare identidem sum aggressus, ut Hipparchus,
minutissimis particulis diffisus, mane, vespere, meridiem, medinoctium allegare
contentus fuerit, mane illi fit, quicquid fit ab ortu versus meridiem, cum,
quae illi est hora 5, sit nobis 11. antemeridiana.

Loci e'x Censorino admonuit me Jos. Scaliger agnoscitque pro sphalmate,
ut tu3. eg0, si potero excusare Ptolemaeum, ne cogar eum insimulare fraudis,
mihi gratulabor. Sin illa sphalmatis in Censorino verisimilitudo colliquabit
mihi hoc fulcrum butyraceum‚ confugiam ad aequationcs seculorum, ad ex-

perimenta in omnibus planetis similia, 'in ipso Sole, qui per eclipses Lunae -

deprehenditur in minutis arcubus inaequaliter ad fixas accedere, quod 4 vel 5
eclipsibus Lunae comprobo.

De fato tuo domestico tibi et condoleo et gratulor Veneremque Uraniae
vestrae propitiam precor, ut non prius tu cx illa pater esse velie, quam Pto-
lemaicum calculum absolvas,

