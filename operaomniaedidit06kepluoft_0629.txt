 

 

“fist-2: ‘a

ατε-Ὓψ

-.31³
r, '3⁵'-

*⁴⁴*- ‘Qu-'-

 

Keplerus in introductione ad librum primum Epitomes Astronomiae Co-
pernicanae haee de Tabulis astronomicis dicit: . . . .‘⁴ cujusmodi sunt Tabulae
Ptolemaei, quas emendarunt ante 400 annos Tabulae Alphonsi et ante 80 Ta-
bulae Copernici, quas Reinholdus exactiores copiosioresque factas appellavit
Prutenicas. Omnibus vero antecessorum tabuliS‚ cum erroneae sint, colopho-
nem imponere pollicentur Tabulae Rudolphinae, sic indigetatae a Ty-
chone Braheo affectaeque‚ quae nunc lucem exspectant.“

Hanc tabularum praestantiae laudem, quas ipse ad finem perduxit, Kep-
lerus sine arrogantiae crimine pronunciare potuit, quia semper, cum illarum
mentionem faceret, Tychonem dicebat auctorem. Cum vero passim in scriptis
suis haec repetit Keplerus, non planissime vera dicit. Observando quidem
Braheus plus profecit, quam ullus unquam astronomorum priorum3 ab 'anno
1576 ad annum 1592, 1594 ad *1596 in insula Huenna, 1597, 1598 Wan-
desburgi, 1599 ad 1601 Pragae coelum continue instrumentis illorum tempo-
rum subtilissimis perlustravit et observata diligenter literis mandavit (cfr.

ι vol. Ι. p. 190). Peractae autem sunt, dicit in „Astronomiae restauratae

Mechanica,“ hac ratione ibi (in Uraniburgensi arce in insula Huenna, anno 1576
exstructa et paulatim aedificiis et instrumentis idoneis instructa), 21 anno-
rnm sedulae observationesb quas, primum in magnis voluminibus conscriptae,
postea seorsim in singulos libros, pro quolibet nimirum anno, distribui et ad

ψ mundum describi curavi. Desiderari ait nihil aliud in stellis fixis, quam

ut earum motus, universalis redditus, omnibus seculis adaptetur, in planetis
nihil aliud restare, quam ut accuratae eorum observationes (annorum 25)
in novos et competentes canones redactae numeris exponantur, quorum quae-
dam initia et fundamenta jacta sint.

Braheo occupato observationibus coelestibus et, postquam Pragam ad
imperatoriam aulam transierat, distracto aulicis occupationibus et oblectamentis,
parum otii erat, ut ea, quae dixit „desiderari,“ perficeret, forte etiam per-
horrescebat calculum nimis implicitum et operosum, et inter eos, quos ad-
jutores observationum adsciverat„ neminem ad hoc negotium aptum deprehen-
dit‘. Quare Keplerum, cujus ingenium ex ,‚Prodrom'o“ cognoverat, Pragam

υ, vocavit, qui se oncrc illo liberaret, „ad opus Tabularum Rudolphinarum ma-

turandum“, ut ipse dicit Keplerus. Pragam venit Keplcrus mense Februario
1600, ibique apud Braheum versabatur usque ad mensem Juniuin, et a medio
Octobris ad Oct. anni 1601 Brahei utebatur familiaritate. Mortuo Braheo
(24. Oct.) „observationum relictarum tutelam sibi usurpavit, non obscura
jussione imperatoris,“ ejusdemque (Rudolphi) jussu editionem Tabularum in
se suscepit. ·

