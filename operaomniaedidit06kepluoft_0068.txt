54 Epistolae Kepleri aliorumque mutuae

absolute magnum aut celere, quod latens imaginationis error est. Et quid
tum, si etiam Solem credas moveri? Nonne et hoc mirum, tantum corpus
dietim promoveri duabus suis semidiametris, decem Terrae?

In hypothesi Lunari, quae tertia tua est objectio contra meas speculatio-
nes, difficultates ais te videre maximas3 ego vero nulla in Luna opus habeo
libratione, qualem Braheus computandi causa statuit. Sufficit mihi in Luna
duplicem vim magneticam statuere, alteram perennem in ipso corpore, alte-
ram variabilem ex illuminatione. Sed haec est materia Hipparchi mei, quem
spero me elaboraturum, ubi me ad quietem composuero‚ Deo vitam largiente.

Si viam planetae ex helicibus componis, doce et modum, quo per illas
vias incitentur sine solidis orbibus. Ego ex observationibus ovalem Martis
viam docui, ex physica et geometria causas ostendi, quibus haec figura motu
planetae circumscriberetur.

Lunam eandem nobis toto mense totaque nocte faciem ostendere res est
certa. At quid hoc ad Terram? Num opus tibi esse videtur, ut omnes
planetae eodem motu moveantur?¹ Atqui verisimile est, Venerem rapidissime
rotari circa suum axem, adeo ut ea rotatio ad sensum notari possit indeque
sit ejus scintillatio. Et Jupiter procul dubio rotatur circa axem, ut hac ro-
tatione secum circumire faciat quatuor suos satellites,‘quos certissimo intuitu
videmus etiam in Germania ridemusque Sitium vestrum nostrumque Horkyum‚
manifesta negantes. (Comp.vol.11.453 ss.) Denique, si ideo Terra non rotatur,
quia Luna non rotatur, oportebit neque Solem rotari. Atqui maculae Sola-
res circumeunt in disco Solis absolvuntque periodum citius uno mense.

Observationes eclipsium, altitudinum Solis et declinationum magnetis vi· ,ξ

dere cupio; quae si usui suturae sunt, cedent tibi honori.
Eccentricitatibus‚ quas Tycho Brahe constituit, ego uti non solen, eoque

fit, ut delitescant inter meas chartas nec facile jam inveniri possint. Limavit ’ἶ

autem veteres Copernici (ut dicere est solitus) secundum aequum et bonum,
aestimatione usus non adeo exacta. 2
Parallaxes planetarum insensibiles esse suspicor. Nam Martis ‹inpovv- ,

χιους animadvertere non potui, Veneris vero, etsi sunt majores in perigaeo -

epicyeli, at illa tunc non est conspicua. Si, quod Tycho in quibusdam epi-
stolis est· professuS, Martis parallaxes maj01es essent Solaribus, ut essent qui-

dem, si conspicerentur: magno praesidio niteremur contra oblocutiones Pto· ι

lernaei discipulorum.
Cupio etiam tuam dirigendi methodum videre, ut cum mea itidem nova

comparem. Non equidem quod experientiae respondeat (sufficere enim putu, .

si praemium respondeat labori dirigendi loca geneseos), sed ut videam, cui
rationi innitaris. Mea quippe ratio naturalis est.
De Venere erras, periodus ejus est 224²]3 dierum, tui vero 583 sunt nisi
fallor commutationis periodus tempusque inter duas conjunctiones Solis et Terrae.
De Calendario miror etiam socios mihi esse vani et irriti laboris, Est
mihi ad manus manuscriptum colloquium de Calendario lingua Teutonica,

quod Caesari nunquam tradidi. Cum varia moveam, probo tamen popularem s

correctionem aurei numeri, nec prob0‚ nostras rationes esse subtiliores Nicenis.
Itaque et tuam scrupulositatem circa annum 1598 intempestivam puto·

De Christianorum aera dubitaS, rectene 1612 ,iam numeremus, tibi enim
1613 numerandum videtur. Atqui o bone! libellus a me exstat, in quo non
1612 vel 1613, sed 1617 numerandum contendo. Nihil tamen hoc ad Ca-
lendarium. (Gfr. vol. IV. p. 198.)

