 

Liber Primus. Pars Quinta. 175

motui, eaque tanto fortior, quanto major est copiamateriae in angustum

coacta s atium.
2. {artes Terrae etsi motu rectilineo deorsum moventur, id tamen non

fit neque propter speciem motus rectilineam, neque propter plagam ipsam per
se, neque propter motus essentiam. Non primum: nam cum partes se ipsis
sint inerteS, aeque atque ipsa tota Terra, non magis se ipsis ad rectitudinem
motus inclinant, quam ad circularitatem, sed ut quilibet motus ex causis suis
impressionem in illas facit, sic earum inertiam vincit. Non secundum: quia
plaga neque-absolute dicitur, neque respectu totius machinae mundanae, sed
respectu solius Terrae, ubicunque illa fuerit. Partes enim Terrae non mo-
ventur aliorsum, quam versus Terram ipsam, atque id solum deorsum est.
Non tertium: nam non moventur partes Terrae motu rectilineo, ut movean-
tur, sed ut quiescant, ut scilicet uniantur suo toti.

3. Etsi nequit unum· corpus habere duos motus contrarios uno et eodem
respectu et suapte inclinatione, nihil tamen impedit, habere plures motus dis-
paratOS, aut contrarios quidem, sed diversis respectibUS, a disparatis ejusdem
corporis formis dependentes, aut non propria inclinatione, sed ob causas vel
extraneas vel assistentes. Nam lingula magnetica ferrea tres habet motus:
unum gravitatis deorsum, alterum directionis ad poIOS, tertium declinationis
ad magnas continentes aut magnetica vicina, ubi miscentur effectus in pro-
portione principiorum *motoriorum Ita signiferi brachium quatuor eodem
tempore motibus movetur: primus est gravitatis, ratione materiae, quo fit, ut'
brachium surrectum defluat3 alter est, qui medicis naturalis dicitur, nutritionis
ex commeatu succorum, didentis se in spatium amplius; tertius est vitalis,
dum pulsant arteriae3 quartus est animalis, dum animae vi surrigitur bra-
chium in altum, tenens et ventilans vexillum. Omnes quatuor possunt dici
naturales, eo quod causas'suas vel in anima vel in corpore, duabus partibus
essentialibus, habeant. Ita turbo uno et eodem tempore simul decidit per
aerem naturaliter, evolutus e funiculo, simul rotatur circa axem motu ex-
traneo, per quassationis vim concepto, ’ Quanto magis poterit inesse in ipsa
Terra tota, quatenus tota, motus convolutionis circa suum axem ab interna
et perenni causa dependens? cum turbo actu gravis sit et decidat, Terra
tota, quatenus tota, nullo gravitatis momento in ullam ‚plagam rapiatur, par-
tes Terrae graves quidem sint potentia respectu totiuS, at actu non movean-
‘tur ad Terram, quippe quae finem motus gravitatis, quae est unitio partium
cum toto, jam obtineant
’ Si Terra materiae ratione renititur motui circulari, violentus iyitur
erit motus effus diurnus et sic perpetuus esse non poterit. Equidem haud
negaverim, inertiam hanc materialem corporis Telluris ad motum et densita-
tem ejusdem esse sedem, in quam imprimitur impetus rotationis eodem mod0,
quo id fit in turbine violenter circumacto, cujus quo ponderosior est materia,
hoc felicius in illam incumbit vis externa, hoc diutius durat ab illa impressus
motus3 plumae vero et similia corpora, quae nullam habent resistentiam, mo-
tum non facile concipiunt, nec scorpionibus aut fundis sunt apta. At cum
violentum proprie dicamus illum motum, cum aliquod corpus movetur ad-
ventitio motu contra naturam suam: motum, quem infert forma materiae,
facultas vel anima suo corpori, non solemus contra naturam reputare, cum
nihil sit magis naturale materiae quam sua forma, corpori, quam sua facultas
vel anima. Magnes natura materiae tendit deorsum, at natura corporeae
formae specialis ascendit ad magnetem alium3 nec tamen id fit violenter.

