324 Epitomes Astronomiae ’

Num etiam a periodicis temporibus aliqua conjectura de fiyurarum
interpositione desumi potest? Omnes quidem proportiones temporariae sunt ma-
jores proportionibus suarum orbitarum et sic etiam proportionibus suis figu-
ralibus„ ut parte secunda hujus libri explicabitur: potest tamen etiam inter
illas agnosci proprietas figuralium non difficulter. Sicut enim figuralium pro-
portionum tres sunt, maxima quidem solitaria, media vero et minima ambae
geminatae (quippe illa ex unico tetraedro, ista et ex cubo et ex octaedro, >
haec et ex dodecaedro et ex icosae'dro): sic etiam inter Jovem et ¹Martem
maxima et solitaria est temporum proportio fere ea quae 6 ad 1, quippe
annorum 12 ad -minus quam 2, argumentum interpositi tetrae‘dri; inter vero
Saturnum et Jovem interque Venerem et Mercurium proportio temporum cst
minor et utrinque fere eadem, argumentum interpositorum corporum cogna-
torum, illic cubi, hic octaedri, quae proportionem orbium suorum faciunt can-
dem. Nam sicut se habent 30 anni Saturni ad 12 annos Jovis‚ sic quam
proxime se habent 225 dies Veneris ad 88 dies Mercurii; denique inter Mar-
tem et Tellurem interque hanc et Venerem proportio temporum est minima
rursumque pene eadem utrinque, argumentum interpositi illic dodecae'dri, hic
icosaedri, cognatorum et ejusdem proportionis corporum. Nam sicut se ha-
bent 687 dies Martis ad 365 ¹s4 Telluris, sic dies 365 ¹s4 se habent ad
194, cum Venus habeat pro his dies 225, scilicet aliquanto plus, minimam
faciens omnium hanc temporariam proportionem. Causae tantulae dissimilitu-
dinis explicantur Harm lib. V.

Num aliud habes documentum, praeter illud ex fiyurauum duabus clas-
sibus, ylobi Telluris in locando praecipuam rationem habitam? Equidem
fortuitum non est, quod Telluris, medii planetae, medium intervallum a Sole

praecise admodum invenitur medio loco proportionale inter Martis superiorum ’

infimi intervallum brevissimum et Veneris inferiorum supremi longissimum.
Nam ut supra dictum, spatium inter Martem et Venerem pro Tellure relin-
quebatur per inscriptiones figurales indefinitum et laxum et sic liberum, in
quo dividendo per orbem Telluris vel haec vel alia proporti0, si melior alia
fuisset, exprimi posset. Medius igitur iste classium figuralium, medius supe-
riorum et inferiorum planetarum paries, mediare etiam geometrice debuit.

Quid iyitur definivit spatium illud, quod non definierunt inscriptiones?
Etsi est figura quaedam aucta, dodecae‘dron scilicet aculeatum, quae hoc spa-
tium deprehenditur definire tam accurate, quam spatium inter Jovem et Mar-
tem definitur a tetrae‘dro, nec illius imperfectae figurae associatio ad cognatas
suaS, dodecaedron et icosae'dron, sua ratione carere videtur: tamen nec haec
nec quaecunque alia spatia solae figurae definiunt exacte, sed relictum fuit
hoc munus ornatui harmonico motuum, qui sibi postulavit aliquam in defi-⁵
niendis exacte spatiis hisce libertatem.

IV. De praecipuorum mundi corporum inter se , 

proportionibus.

Unde censes initium faciendum esse indaqandi corporum proportiones? }
A Tellure, 1) ut domicilio creaturae contemplatrieiS, 2) ejusdemque etiam '
imaginis Dei creatoriS‚ 3) legimus enim in divino Mose, quod initio creaverit ¹¹
Deus Coelum et Terram. 4) Est etiam Telluris orbis medium figurale inter ’ἶ
planetas et communis illorum maceries, et inter fines planetarum superiorum ⁸

inferiorumque etiam geometricum medium proportionale. 5) Denique ipsa
fabrica proportionum harum clamat elata voce, Deum creatorem in accommo-

