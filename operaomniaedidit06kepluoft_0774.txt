7 60 · consideratio observationum

quidem nulla obsestationum religione vetabat (quin potius ab observatione
Dionysiana in 15. Jan. relata invitabar) a 15⁰ ὅ deducere, tanquam a puncto
cardinalium medio eoque verisimili: at motui medio manum admovere, ut
epocha ejus ad 0⁰ Υ locaretur, non sum ausuS, sed neque vero motui,
qui propior erat puncto cardinali. Nam si duos abundantes gradus initio
rerum detraham, detrahetur tempore Ptolemaei circiter dimidiae, atque 25¹ in
oppositione cum Sole jam ultra gradum excurreret. Tantum vero errorem
observationes Ptolemaei facile redarguunt. Et tamen eum viderem, desiderare
et Dionysianam observationem (diei suae relictam), ut attollatur epocha ver-
sus initium 63, non neglexi etiam per illam propagare motus ad initia rerum,
spretis Ptolemaicis. Retento igitur aphelii motu, ut cujus mutatio minus
turbat, et applicata observatione Dionysiana, epocha initialis motus medii Mar-
tis in 3⁰ 45‘ ὓ venit. Id vero nbi Chr. Severini Longomontanus, vir in
hac arte clarissimus, resciverit, non equidem poterit non summopere gaudere.
Is enim et ipse, neglectis observationibus Ptolemaei, tanquam astrolabio infido
peractiS, epochas suas ad hanc Dionysianam observationem (tanquam tidei plus
meritam, ob ocularem aspectum conjunctionis cum fixa) accommodavit, ignarus,
se, quod in Solis apogaeo magna gratulatione deprehendit, apogaeum ejus in
0⁰ Υ incidere, idem quam proxime et in motu medio Martis praestitisse, si
modo diem creationiS, quam ego propono, quippe ab epochis Solis et Lunae
signatam, attentiore mentis oculo lustraverit.

Ego vere, etsi hane observationem Dionysianam a meis habebam parti-
bus, eaque non admodum iniqua epocha motus Martis medii cardinem ipsis-
simum 0⁰ ὓ penitus assequi posset, nontamen tantam mihi sumsi licentiam,
propterea quod scirem, 11 gradibus in rerum initio (et sic 3⁰ circa seculum
Ptolemaei) demtis, concurrente et aphelii luxatione, posse in oppositionibus
cum Sole, quae Ptolemaeo fuerunt observatae, differentiam existere 10 gra-
duum, quam calculi exorbitationem observationes Ptolemaei facile redarguebant.

Interim vero et hoc annotavi, si ad initia rerum collocarem locum Martis
eccentricum verum (non medium) in 0⁰ ὓ, tune calculum incessurum medium
inter observationes Ptolemaei ab hac et Dionysii ab illa parte. Ne huic
quidem concinnitati quidquam, quod vergeret in praejudicium Ptolemaei, censui
indulgendum esse. Primum enim, si verum motum d potius qnam medium
respicerem, jam eadem mihi lex essct observanda in Sole, Luna, Venere, Mer-
curio, At in Sole depulsus sui a vero motu et compulsus ad medium ratio-
nibus idoneis et metu observationum obtestantium. Et quamvis in Luna verum
motum elegerim, at Luna secundarius est planeta, factumque id est propter
rem aliam, quae in punctis ceteris spectari non potest, puta propter phasin
seu novilunium exactum, nec erat arbitrii mei haec electio, quin extorserunt
mihi in Sole medium, in Luna verum locum circumstantiae tam observatio-
num, quam initii naturalis dierum et divinitus revelati septimanarum. Sed
est0, placeat alicui verus Martis locuS, quem sub initia rerum in punctum
cardinale referat, mihi neque verus neque medius tanti erat, ut ejus locandi
gratia Ptolemaicas observationes violandas indulgendumque Dionysianae cen-
serem, quod fecit Longimontanus. Etenim instituta comparatione verisimili-
tudinnm pro utroque observatore pugnantium, Dionysius (praeterquam quod
fixa adjuvabatur) omnibus reliquis rationibus victus est. Dionysius enim unicam
observationem suppeditat, Ptolemaeus quatuor3 ille tiro fuit, iste peritus artisex3
ille inter antiquos est, astronomiae minus gnaros, iste vixit erudito seculo;
ille inter primos inventores censetur, hic magistros habuit; ille loquitur popu-

 

