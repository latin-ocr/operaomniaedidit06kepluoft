20 Epistolae Kepleri aliorumque mutuae.

tiquam haeresin. (Ex *literis d. 26. Apr. 1615.) Keplerus contra Hizleri decretum pro-

vocavit ad Consistorium Wiirttembergicum, Hizlerum accusans, nil vero profecit teste respon
sicne Consistorii, quam idem ille liber Fischlini exhibet. Ceterum postea in gratiam Hizleri
«rediisse videtur Keplerus‚ cum non tantum Crusius (qui Keplero Berneggeri loco respondit.
Cfr. Hansch. p. 620 SS.) aliique saepius Keplerum petierint, ut salutem diceret Hizlero, sed
ipse etiam Keplerus 111 literarum quas modo praemisimus ad Bemeggerum datarum post—
saripto scribat: Salutem Crusio jussit adscribere D. Dan. Hizler, praeclarissime
pollicitus operam, si qua in re possit illi prodesse, praedicator ejus donorum
et diligentiae,

Gringalletum Kepleri conditiones accepisse his nunciat Crusius Keplero: Ι). Grin-
galletus salutem et officia sua promtissima tibi per me nunciati petiit, seque ea conditione,
quam ipsi obtulisti, maxime esse contentum dicit et ad nostrum pascha Deo volente Lin-
cium se conferet. Habebis hominem, ut spero, deligentem et doctum negotioque tuo, in
quo versaris, non inutilem. (Ex literis d. ΙΙΙ. Νοιι. Martii 1617.) Calendis Maji scribit
Crusius: Tuum responsum ad meas quotidie exspecto. D. Gringalletum Jam tibi mittimus,
quo viro et docto et honesto in negotiis tuis astronomicis ex voto uti poteris, et gratulor
astronomis de Tabulis Rudolphaeis‚ quas Jam tua. cura, hujus nostri Gringalleti auxilio di-

ggenti, propediem lucem visuras puto. Ipse Keplerus adventum Gringalleti his nunciat
erneggero:

S. P. D. Gratias ago tibi, amice Berneggere, . qui me liberasti onere
vscribendi ad te integras epistolae, transmisso ad me, qui schedulae meae ope-
rimentum faciat. Pragam ivi 8. Martii, evocatus a Caesare, redii 26. Maji‚
octiduo post Gringalletus advenit, laeto ut reor auguri0. Quis credat, Argen-
tina mihi subsidia consiliorum suppeditari ad absolvenda mea studia? Initia
spei plenissima sunt3 faxit‘· Deus , ut eventus respondeat novaque averruncet
impedimenta.

Literae tuae priores Lincio mihi Pragam sunt missae xet remissae a me
ad Guraldum (cfr. IV. p. 127 et Hanschium p. 622), sed finitis nundinis, re cu-
rata. Itaque Guraldus offensiunculae cujusdam signa dedit in rescripto. Opi-
nor tamen, tonsoris rationem non esse habitam, nec Guraldus in rescripto
facit ejus mentionem. Itaque tuas, per Gringalletum missas transmisi ad Am-
monium in Styx-iam una cum D. Crusii literis, cui nunc per te salutem, alia

vice scribam. Vale. (Dies deest.)

Gringalletum negotium sibi mandatum ad votum perfecisse, ex epistolis ejus ad Kep-
lerum et Kepleri ad Berneggerum datis apparet. Keplerus quo tempore Gringalletus Lin-
cium venit, Pragam a Caesare Matthia vocatus est et Gringalleto curam Calendariorum et
Ephemeriduma· nec non rerum domesticarum tradidit, cum Octobri mense, ut matri suae

praesto sit in causa ad forum delata, in Wiirttembergiam profectus fuerit. (Comp. 1. 661.)
Priusquam Lincio abiit haec dedit Berneggero:

S. P. D. Clarissime vir. Ephemerida in annum 1618 novis typis edidi
paginarum 43 sumtuosum opusculum. ’ Itaque si sunt, qui babere cupiant, iis
indiceS, die 23. Sept. absolutam et hoc die 1. Oct. Noribergae esse posse
apud Abrahamum Wagenmannum et per eum paulo post Frankofurti apud
G. Tampach dictum.

Introductio debuit addi cum Ephemeride hujus anni 1617, sed spes ex·-
cudendi certa nondum apparet. Cogito annuatim scribere singulas, nam sum-
tibus non sufficio. Gringalletus egregiam praestat operam. Epitomes meae
pars sphaerica, misere habita atypographo‚ sculptoribus, correctore, me Pragae
absente, nunc tandem prodit, nisi Criigerus bibliopola, qui sumtus fecit, etiam
nunc' more suo occasiones negligat exhibendi Frankofurti. Vale Clarissima
Vir meque ama. D. 1. Oct. 1617. Lincii.

Aer-arii publici tenuitas et res publicae mirum in modum turbatae illis temporibus
Kepleri quoque otium literarium plurimum turbabant, ita ut vix haberet, quo familiam ale-
ret, neque quae Gringalleto promiserat praestare posset. Martio 1619 scribit Blanch0:
„cum ei non satisfacerp possim, desertus a Caesareanis, da diuturna ejus praesentia certus

