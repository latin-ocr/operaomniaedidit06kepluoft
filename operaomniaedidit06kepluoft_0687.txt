Praefatio. a 673

meo conatu, difficillimas3 haec inquam et similia pro me rationem temporis
intelligentibus reddent sufficientissimam.

Fortasse vero haec a me commemorata mora in naturalibus motuum
causis eruendis aliquibus superyacua, importuna, quin et irrita videbitur. Qui-
bus cogitationibus ego jamdudum et in introductione ad Ephemer-idas (Vol.11‚
p. 109 ss.), quo loco respondeo Davidi Fabrici0‚ et in Epitomes Astronomiae
fol. 5. (120.) capite de causis) hypothesium, et fol. 334. (270.) et in libri IV.
praefatione, et fol. 622. (392.) considerationes alias idoneas opposui. Etsi
sufficere mihi vel sola ista defensio potuit, quod, quae Tyeho Braheus in
theoria Lunae constituenda primum concepit animo publicequepronunciavit,
‘videri causas motuum esse physicas, quod quidem aliter ei videri non potest,
qui soliditatem orbium rejicit, haec eg0, inquam, in planetis omnibus ita sese
>habere conatu non infelici et demonstravi et ad calculos revocare docui, eaque
ratione primi Rudolphinarum auctoris, Magistri mei, suppositiones et effata
pro ingenii mei captu et asserui et roboravi.

Sed erunt etiam, qui, his posthabitis admonitionibus, auctoritate me pre-
mant ejuS, quem supra laudavi Reinholdi astronomi et philosophi, qui Com-
mentario suo in Peurbachium non duxit insarciendas disputationes physicas,
ut alii fecerunt, quaeritque, quid insulsius, quam inventa yeometriea conjec-
turis exayitare et perturbare physicorum? Ve'rum quisquis illa leges, scopum
velim respicia8‚ ad quem Reinholdus illa referat. Non litigat· cum Ptolemae0‚
non cum Aristotele, non secum ipso, qui praefatione postrema in theorias hac
utitur oratione: Fortassis, inquit, haec septem lueida corpora, etiam sine
hujusmodi orbibus , quos ars seu potius imbecillitas intellectus nostri sibi
condonari petit, divinitus eam vim insitam habent, ut aliud in alia varie-
tate et irreyularitate motuum suam conservet leyem ac perpetuam harmo—
niam, nobis tamen sine nis tot orbibus, saltem rationabiliter eam, ut sic
dicam, harmoniam irreyularitatis animo complecti ac eoqitando persequi
perdifficile fuerit. Quibus ille verbis non repellit, sed tacite invitat eum,
qui motuum formas et instrumenta naturalia viresque magneticis cognatas
tales affert, quae sint non tantum rationabiliores illis tot tamque vastis orbi-
buS‚ sed etiam irregularitates apparentes motuum offerant animo et complexu
faciles et ad calculum regendum vel ipsis orbibus longe expeditiores». Atque
id ego tentavi, etiam Ptolemaei ipsius suasum secutus (ne quis putet, aucto-
rem mihi ex antiquisdeesse), qui comminisci jubet hypotheses quantum fieri
potest simplicissimas et probabilissimas.

Quod igitur Reinholdus de physicarum disputationum omissione se ex-
cusat, id quorsum pertineat, facile est ei judicare, qui Cremonensem ceteros-
que commentatores sphaerae legerit. Fecerunt ii auctores magnam physicae
metaphysicaeque partem orbes ab astronomis introductOS‚ perinde ac si res
esset exploratissima, plurimisque arssgumentis in opiniones inter se pugnantes
conquisitis undique chaos inutile et infinitum effecerunt quaestionum ridicu-

* larum; nulla ipsis cura fuit, disputationes istas ad instructionem aut facilita-

tem calculi dirigere, aut omnino per eas expedire rationes eorum, quae in
sideribus apparent, ut quae rationes per se stabant, etiam rescissis disputa-
tionibus illis inutilibus, etiamsi de realitate orbium in universum dubitet arti-
fex; quod de Reinholdo jam modo ex propria ipsius confessione constitit
ipseque Ptolemaeus de se passim in Opere Magno reddidit contestatissimum.
Hoc nimirum est Reinholdo inventa yeometrica, quae suas demonstrationes
habent, exayitare et conturbare praestiqiis conjecturarum. Quomodo etiam

Kepleri Opera. v1. 43

