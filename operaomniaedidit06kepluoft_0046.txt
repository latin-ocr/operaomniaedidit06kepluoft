32 Epistolae Kepleri aliorumque mutuae

quam venatura partis proportionalis. per cruciformem multiplicationem logisticam.
Nulla plane opus est multiplicatione, neque simplici neque logistica, nulla etiam pro-
lixa tabula, praeter consuetum canonem logarithmorum‚ qui propter usum multiplicem
omnibus debet esse notus.

Sed desino, nam et tabellarius desinit convivari jamque parat abitum·
Et quia tempore excludor a'd affinem meum scribere, tabellarius vero affir-
mat, te cum affine meo quandoque conversari familiariter, rogo mihi sis ad
ipsum internuncius salutis ipsi a me suisque omnibus dictae. Simul adde,
cx relatu tabellarii nos habere, ipsum esse in re lautissima, ut qui in annos
singulos 800 florenos expendat nomine solo locationis aedium, praetereaque
‘aedes jam emerit pro 15000 florenorum. Haec, inquam, nos interim credi-
mus tabellario‚ ipsi vem, si vera sunt, gratulamur. Vale et rescribe.

Ol. Dominationis. Tuae officiosus
J. Keplerus.

Has literas scripsit Kepl erus antequam accepit literas Griigeri, quas his praemisimus.
Ad illas sic respondit d. 28. Febr 1624:

S. P. D. Clarissime Vir et amice. Vix triduum est, cum discessit a
me tabellarius Olomucensis cum meis ad te literis, cum ecce alium tabella-
rium Viennensem cum tuiS‚ 25. Sept. superioris anni scriptis et cum munus—
culis et cum imperio, ne vacuum a meis literis dimittam. O nullum gravius
probrosiusque mihi unquam impendeat servitium. Pareo ecce perquam lubens
epistolamque tuam a calce retexo et a capite; gratiae namque utrumque obsi-
dent aditum. Gratam inquam famam de Straussio nostr0, sed quaero vicissim
qui fiat, cum is apud te transiverit, quod de fortuna mea nihil tibi? Atqui
Tubinga et Stuccardia nos junctos dedit.anno 1621, et noverat is optime,
quibus ego furiis, in familiam meam saevientibus , in Wirtembergiam essem
accitus. An et hoc silentium ex amico pectore, ne, si vera reperirentur cri-
mina intentata, dedecus ille forte meum ex domesticis propalaret? Sed et
fratrem meum germanum vidisti, nou conscium solum omnium, sed praecipuam
dolorum meorum partem, ut qui impatientia juvenili, forsan et credulitate,
proxime impietatem venit. Sed diluit et illius suspiciones et meas offensio-
nes clarissima lux veritam, crimina conficta in caput hostium, quanquam non
exiguo meo labore sumtuque regesta, liberata domus nostra periculo, nos in-
famia et ignominia. (cirea finem epistolae haec addit Keplerus: Straussium no-
strum per opportunum nuncium meo nomine saluta et siquidem adhuc haeret
in opinione probati criminis, quod meis intentatum novit, secundiori nuncio

exhilara ex hujus epistolae vestibulo. Griigerus his adscripsit: Straussius id jam a
· fratre Kepleri rescivit.)

Cum Nagelianum genium intus et in cute noverim ex pauculis ejus char-
tis dudum lectis, epistolam tuam ad illum cum aliqua ira, „fundamentum“
ipsius ingenti cum animi fastidio legi, nec sine vocali expostulatione tecum

absente accessi ad lectionem rescripti tui: adeo te negligentem esse famae ι

decorisque tui, qui cum palmam hoc tempore obtineas acuminis mathematici,
non reserves existimationem tuam censurae potius mearum et Severini nostri
lucubrationum, sed in certamen hoc lutulentissimum te demiseriS, ubi senten-
tiae vanissimi disputatoris non pauciori numero volitent nec melius cohaereant,
quam atomi Democriti. In vas plumis refertum insiliisse videris, ut cum iis
pugneS, cumque ne guttam quidem sanguinis profuderiS‚ oculi tamen et nares
et fauces ipsae turpissima congerie obruantur. Hac igitur te particula indig-
nationis meae justissimae impertiri volui, ne solus doluerim3 sed tamen et re-
creatus nonnihil fui, progressus in lectione rescripti tui, quippe in quo multa

