Liber Quartus. ‘Pars Secunda. 343

sionem in globos, sed solum et unicum esse corpus Solate, situm in medio
totius universi, cui motus iste primariorum planetarum circa corpus Solis possit
adscribi. ’

111. De revolutione corporis Solaris circa suum axem ejusque
effectu in motu planetarum.

Quibus causis adduceris, ut Solem facias causam moventem, seu fontem
motus planetarum? 1. Quia apparet, quanto quilibet planeta longius ceteris
a Sole distat, tanto illurn incedere segniuS, ita ut proportio periodicorum mo-
tuum sit sesquipla proportionis distantiarum a Sole. Ex hoc igitur ratiocina-
mur, Solem esse fontem motus. 2. Idem usu venire singulis planetis, audie-
mus infra, ut quanto magis appropinquat unus aliquis planeta Soli quovis
tempore, tanto provehatur se ipso celerior in proportione exquisite dupla.
3. Nec abludit dignitas aut aptitudo corporis· Solaris, quod pulcherrimum est
et rotunditatis absolutissimae, maximum etiarn, et fons lucis atque caloriS,
unde omnis vita in vegetabilibus scaturit: adeo ut calor et lux quaedam
quasi instrumenta censeri possint, idonea Soli ad motum planetis inferendum.

*4. Imprimis vero numeros omnes probabilitatis implet Solis in suo spatio ro·-

tatio circa axem immobilem in plagam eandem, in quam omnes planetae ses
quuntur, et periodo quidem breviori quam proximus illi e't citissimus omnium
Mercurius. ’

Quod enim hodie telescopio detegitur et quotidie videre est, Solis corpus
maculis scatere, quae intra dies 12, 13 vel 14 discum Solis seu hemisphae-
rium ejus inferius transeunt, initio et fine tarde, iu medio celeriter (quod ar-
gumento est, illas haerere in ,superficie Solis et cum illa converti), id plane
necessarium esse, ut fiat, rationibus ex hoc ipso planetarum motu deductis
longe priuS, quam de maculis Solis constaret, comprobatum est a mein Gom.
Martis cap. XXXIV.

Dc Solis itaque corpore quid tenendum putas, qua id vi convertitur
circa suum axem? Dictum est libro prim0, et hoc corpus et si quod aliud
cirea suum axem volvitur, non tantum in ipso rerum exordio ab omnipotentia
creatrice fuisse in gyrum actum, sed etiam videri continuare huuc motum
praesidio animae motricis. Nam etsi alia etiam ratione ibi explicata motus
iste continuari possit, tamen animae praesidio diuturnitas et perennitas motus
hujus, in quo ,totius mundi vita consistit, rectius obtinetur.

Habes etiam alia arqumenta praeter motum, quibus verisimile fiat, in

= corpore Solis animam inesse? 1. Magnum a materia corporis Solaris ejusque

illuminatione ducetur argumentum, quae ‹videtur esse qualitas in corpore Solis,
orta ab informatione animae valentissima, utpote cujus materiam, ut supra
dictum, consentaneum est esse densissimam totius mundi corporum: maximas
igitur vires credi par est illi animae adesse, quae tam pertinacem domat in-
flammatque materiam. Vide Opt. cap. VI. (Vol. 11. p. 269)

2. Animam autem potius statuendam esse puto, quam formam inanimam,
qnia ex macularum in Sole ortu et discussione exque illuminatione inaequali
partium ejus diversarum diversis temporibus apparet, non unam continuam et
perpetuo uniformem esse energiam in omnibus corporis Solaris partibus, sed

³ admittere motum et variationem et vicissitudines, fierique talia in globo Solis,

Ι

qualia in globo Telluris, mutatis mutandis, ut ex intimis ejus visceribus hinc
inde nubium simulacra (quae sunt forsitan atrae fuligines) exspirent, consum·-

. taque earum materia, lux partium, quae prius illis maculis erant tectae, fiat

