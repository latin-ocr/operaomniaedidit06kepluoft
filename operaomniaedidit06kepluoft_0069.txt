 

De Epitome Astronomiae. 55

De connexione diei Aegyptii cum Romano Lunae motus nobis illud du-
bium, quod tu moveS, penitus eximunt. Si error in Ptolemaicis adnotationi-
bus aequinoctiorum: oportet aliquam habeat causam, sic ut Ptolemaeus non
ignorantia rationis temporum aequinoctium uno die postposuerit (si postposuit),
sed videns volensque. Nam cadem ex ejus Calendario Aegyptio sequuntur,
quae ex nostro Romano, si id applicemus, Neque tantum sequuntur illa, sed
et scit illa Ptolemaeus et inculcat3 nimirum inter Hipparchum et Ptolemaeum
annum esse longum, quia iu 300 annis decedit dies, cum contra inter Pto-
lemaeum et Albategnium sit annus breviS, at inter Albategnium et nos me-
diocris fuit. Et tu omnino recte ratiocinaris, si ab Hipparcho ad nos statua-
mus annum aequabilem, Ptolemaica aequinoctia uno die anterius ponenda
esse, quam a Ptolemaeo sunt annotata. At quis tantae est audaciae, qui
dicat, Ptolemaeum studio falsum annotasse idque toties· repetitis vicibus?
Quantum hoc in philosopho dedecus? Ignorans enim nihil fecit, qui Lunae
motus citra errorem unius diei computare potuit. Etsi tuis me suspicionibus
eo redigis, ut, quamvis saepissime tentaverim' comminisci speciosam occasio-
nem errandi Ptolemaeo semperque frustra fuerim, tamen candemiem porro
quoque tentare statuam.

De eccentricitate sane minor est difficultaS‚ major erroris excusatio Pto-
lemaeo, Nam inOpticis (ΙΙ. 220.) demonstravi, vel solam refractionem in causa
esse posse, cur inter Ptolemaicam et Hipparchianam eccentricitatem discernere
Tycho -non potuerit. Alteram etiam causam errandi tu dicis proportionem
inter 11 et 83. Sic quidem Jam olim ego sum ratiocinatuS, ipsam hanc di-
visionem circuli in 83 crassum quippiam redolere. Quomodo enim illam
putas esse natam? nisi sic, quod Eratosthenes circino comprehendit inter-
capedinem tropicorum eaque circulumtoties peragravit, donec tandem pes
circini in pristinum punctum rursum incideret, quod factum post 11 pererra-
tiones circuli, in quibus intercapedo tropicorum inventa est 83. At post ll
circini lationes consentaneum est, mensorem fessum esse gratoque animo am-
plecti qualemcunque propinquitatem puncti octuagesimi quarti ad primum, ut
ea pro iisdem accipiat. Ut non dicam, quid peccari in 83 punctionibus
potuerit. (Ort. p. 36.)

De octava sphaera non facile tibi in tantilla differentia adsentior, nihil
tamen habeo ex meis observationibus, quod contradicam. Nam ex qu'o D.
Tengnaglius adversis fatis animum ad politica transtulit, instrumenta Brahei
pereunt, egoque solus supersum, qui speculando artem qua possum promoveo.
Oculis imbecillibus utor, nec valetudo ad nocturna frigora toleranda sufficit,
praesertim solitario. Quid vero Linciana conditio, ad quam jamjam transire
constitui Rege probante, profutura sit observationibuS, tempus dabit. Vale et
boni consule. Literas si scripseris, suadeo ad aulam Regiam dirigas, inde
Lincium facile transferentur, siquidem Jam fuero profectus Dedi Pragae
18. Martii anno 1612.

Nm· Du· Tuae studiosissimus
J. Keplerus,
S⁸0· 0⁸⁰· M¹⁸· et Ill. Austriae supra Anasim Procerum
Mathematicus.

Quae his responderit Remus, non constat3 epistolarum series in codice manuscripto

hlc interrupta est, de novo incipiens anno demum 1618. Ceterum per interiectos 6 annos

non cessit consuetudo literas dandi et accipiendi, quod ut multis aliis indiciis ita ex hoc
apparet, quod ne verbo quidem significetur intermissa illa consuetudo et quia sequentes

