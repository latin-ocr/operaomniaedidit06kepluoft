14 Epistolae Kepleri aliorumque mutuae

Telluris et simplici eccenfflco, qualem habeo in Marte. Adorno nunc Epito—
mes Astronomiae Cepernicanae editionem, sed dum ad Lunam venio, plus
invenio laborum quam unquam, cum tamen potissima a Tychone Braheo
sint absoluta. Illa levia sunt, quod diametri luminum et umbrae apud ipsum
non correspondent, major est ‘cura aequationis temporis et illius inaequalita-
tis, quam variationem dixit. Nam quo plures ejus‚examino observationeS,
hoc minus Tychonica variatio respondet observatis, adeo ut ad 12, 13, 14,
15 minuta dissideat. In his adhuc haereo. In ceteris sic se res habet:
Luna est quasi duplex corpus habetque duplicem theoriam physicam. Nam
in quantum Luna est globus integer, habet sua filamenta magnetica, quibus
· efficitur ejus motus eccentricus a Terra, aequatio liinc est copularum graduum
53 latitudo graduum itidem 5. In quantum vero Luna ex dimidio est illumi-
nata, ut et Terra, nanciscitur virtutem aliam temporaneam et impraegnatur
illuminatio ab apogaeo aut perigae0, boreo vel austrino limite prius dicto,
ut et a motu ejus medio, sic ut crescentis semicirculus apogaeitatem ei con-
’ ciliet vel borealitatem, si apogaeum vel boreus limes est in crescente semi—
circu103 perigaeitatem vel meridionalitatem, si perigaeum vel meridionalis li-
mes et vicissim. Verbi causa, Luna lege simplicis copularum theoriae in nodo
versans tamen est borealis, si boreus limes est in eodem cum illa semicirculo
crescente vel decrescente; et in apogaeo versans, tamen habet aequationem,
si. apogaeum ejus est in eodem semicirculo, Itaque semper hujus secundae
theoriae apogaeum et nodus conjuncta sunt cum Sole vel ejus opposito, nec
transeunt a Sole ad oppositum, sed exstinguuntur in uno per transitum primi
Ι apogaei in quadras, incenduntur in opposito per accessum illius a quadris
ad copulas, Haec exactissime conciliantur cum tabulis Tychonis LunaribuS,
sine solutione trianguli, per tabulam expeditam et facilem; reliqua quae se-
quuntur, adhuc in ipso etiam Tychone sunt incerta, ut dixi. Nam in genere
quidem haec est analogia, quod sicut primum apogaeum pro tempore excitat
et auget aut minuit et exstinguit apogaeum secundum, boreus limes primus
borealitatem secundam seu menstruam, sic etiam motus medius Lunae, cum
est ‘in directum viae Telluris circa Solem, prorsum vel retrorsum, sc. cum
circuli illuminationum congruunt paralleliter et uterque globus alteri vel ple-
nus apparet vel vacum, foeneratur ‘aliquid adjumenti quasi ex Sole, aut ex
illuminatione vel sui vel Telluris vel utriusque; cum vero est in transversum
itineris Telluris, sc. circa quadraS, tunc motus Lunae medius sentit impedi·-
mentum: et haec est illa Tychoni dicta variatio, quae tamen, ut supra dic-
tum, nondum satis scrupulose cum observationibus est conciliata3 variatio qui-
dem Tychonica exacte exprimitur per ista principia, et est haec cum priori-
bus analogia, quod etiam hic, quamdiu Luna est in semicirculo (non cres-
cente sed) superiori, in quo est oppositio, quia tunc pergit viam Telluris, facit
etiam adjumentum hoc promovere Lunam secundum viam Telluris3 cum vero
Luna per inferiorem semicirculum copularem transit, etsi tunc movetur viam
Telluri contrariam, facit tamen etiam adjumentum boc promovere viam Tel-
luri contrariam.

Haec in praesens scribere volui. Tu quo loco sint chronologica tua
scribe. Mitto mea, remitte illa, quando legeris, Straussius occasiones indica-
bit. Vale. 5. Maji 1616. Lincii. Cl. D. T.

observantissimus
J. Kepler.

 

