668 In Tabulas Rudolphinas

ae'ris consecutas comparare. Nec exstat his Graecis vetustiorum consignatio-,
num memoria, videturque Chaldaeis ipsiS, antequam sub Macedonum potestatem
redigerentur, in mentem nunquam venisse, posse ,motuum quinque planetarum
praedictionem exactam arte comprehendi, ut eam methodum ipsi descriptio-
nibus Silarum observationum artificiosis per circumstantes fixas adjuvandas
censerent. Nam etsi viderunt, singulos eorum certos annorum ¹circuitus ob-
servare, varietas tamen in ea re‘ perpetua testari videbatur, legesillas revo-
lutionum cum multa libertate esse conjunctae, ut in aliqua Rep. stata magist-
ratuum interstitia, et penes Romanos consulatus, post decem annos repeti

, solitus, Hinc adeo nata videtur illa a Cleomedc transsumta vox προαιρετικη,

motus arbitrarius, quem proprium nos dicimus; hinc opinio divinitatis in pla-

* netis ⁸etpotestatis in res humanas, hinc illae in astrologia chaldaica veluti

magistratuum sortitiones quaedam, quis dominus geniturae, dominus anni, do-
minus ascendentis? quis cui diei, cui horae praesit? quot quisque vincat suf-
fragiis? Quae omnia libertatis opinionem sapiunt in motibus eoque exactae
determinationis accessuum ad certas fixas negligentiam inducunt.

Has vero planetarum observationes graecas posterior Hipparchus trans-
sumtas et digessit et cum sui temporis experientia comparavit rudimentumque
quoddam tabularum edidit, ex quo planetae cujusque periodi temporariae
conspici stationumque et retrogradationum tempora laxiori calculo praefiniri
possent. Itaque haec veluti adolescentia tabularum haberi potest.

Primus Ptolemaeus suit, qui coactis in unum cum adjumentis veterum
imprimisque Hipparchi, tum sui temporis motibus, tabularum opus ederet inte-
grum, earumque quandam quasi juventutem adultae proceritatis constitueret.
Qui etsi passim in Opere Magno cogitationes prodit ad supremam philoso-
phiam pertinentes hujusque ad perfectionem artem astronomicam, ut *par erat,
expresse refert: idem tamen ille fuit, qui praeter Opus Magnum, de motibus,
etiam Quadripartitum de effectibus edidit, qui in utroque opere eundem Syrum
alloquitur, qui inter fines Operis Magni non postremum locum assignat geneth-
liacis praedictionibus, quasalterum opus Quadripertitum complectitur, in quo
opere plerasque Chaldaeorum nugas videas sub quandam artis formam redactas,
ut illa futilissima prius infantia conjecturalis astrologiae sub boc jam magistro
prima veluti literarum elementa discere incipiat.

Sed incidit philosophia sub Ptolemaei successorumque aetatem in diffi-
cilia tempora; cum Graecia serviret RomaniS, cum una cum libertate pristinus
etiam ille vigor ingeniorum concidisset, et non minus recta ratio superstitio-
nibuS, quam ingenuitas servili patientia publice contaminata esset. *Quin etiam
genS, Christum professa, toto tunc orbe dilatata, quia contemnebatur a *philo-
sophis illius temporis, artem vicissim astrologicam paganis accensebat artibuS,
et. quod inquinata penitus esset superstitionibus hariolationibusque in Deum
injuriosis, interdum eam damnare in solidum est ausa; ut essent, qui Christia-
' nismum ipsum quam artem suam deserere mallent. Ex alia parte coortae
gentes et imperia nova, hinc Hunnorum et Gothorum, inde Arabum, quorum
alteri barbari et bebeteS, alteri ingeniosi quidem, sed superstitiosissimi. Ab
illis igitur ex Europa pulsa et ad hos in Africam devoluta siderum disci-
plina servitutem servivit turpissimam sub genethliacis, sortilegis, magis, quae-
stionariis, sciscitanti cuilibet responsa dantibus velut ex tripode oraculorum
loco: quibus hominibus, lucra sola quaerentibus et impietate obstrictis, side· ,
rum ,inspectio tabularumque certitudo et cum coelo comparatio curae haud-
quaquam fuit per aliquot secula.

