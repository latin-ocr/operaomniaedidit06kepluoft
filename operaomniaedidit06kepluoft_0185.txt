Liber Primus, Pars Quinta. ’ 171

superficiei TelluriS, etsi potentia graves sunt, actu tamen non trahuntur extra
, flexum motus diurni circularem, cum sustineantur ab illo, quod trabere posset.
Ipsa vero tota Terra gravis ut tota dici amplius non potest, cum nihil sit
extra illam, quod illam attrahat.

. III. Quod habes aryumentum a motus aequabilitate? Id per anticipationem
peti potest ex doctrina theorica de motibus Lunae. Manifestis enim experi-
mentis convincimur, ut primum motum, quamvis in una qualibet revolutione
deprehendatur “aequabilissimuffi parumper tamen et in partibus insensibiliter
concedamus inaequalem, tardiorem quidem, cum Sol est in apogae0, velo-
ciorem, cum in perigae0. Quodsi excepta sola Terra tota reliqua mundi ma·-
china motum hunc sustineret, causa nulla confingi posset, cur leges hujus
inaequalitatis ad unius solius sphaerae Solaris motum attemperatae redunda-
rent in totam machinam. At si quiescente mundi machina Terra rotatur,
causa hujus inaequabilitatis facile redditur ex mutatione intervalli inter Solem
et Terram in proportione⁴ eadem, cum Sol sit motus omnis administer et
opitulator. .

IV. Dic armamentum acausa motus primi. Cum non Terra tantum,
sed etiam coelum ex materia sit, Mose nos contra Aristotelem obfirmante‚
neutrum corpus se ipso aptum est ad motum. Omne enim materiatum, qua-
tenus tale, aptum est ibi quiescere, ubi solitarium ponitur, de quo plura in
doctrina theorica. Oportet igitur motum primum adscribere vel alicui facul-
tati animali, subjectum motus informanti aut eidem assistenti, vel alicui poten-
tiae naturali motrici intrinsecae. Atqui talis facultas mot1·ix seu animalis seu
ῗ naturalis facilius in Terra ponitur, quam in coelo; Terra enim globosa est et
’ intus plena et angusta speciemque quandam cordis habet, *coelum amplissi-
mum et excavatum, perquod hanc facultatem diffundi oporteret circulariter3
cum e contrario possit anima aliqua in Terrae-¹, centro poni radicata, secun-
dum naturam suae essentiae spiritualis indivisibilis, indeque velut e corde hu-
mano per speciem sui continuata excurrere in omnes globi sui partes3 vel si
facultas motui praeficitur, ea potest in axem Terrae (solidae quippe existentis)
aut in lineas axi parallelas aut circa axem circumductas exporrigi suumque
corpusculum comminus urgens movere sine debilitatione ex longissima virium
diffusione. ⁴

V. Aryumentare tandem ab oryanis motus· Terram invitare videtur ad
volutionem figura ejus rotunda, volutioni aptissima. Motus diurnus fit circa
axem, qui respectu hujus primi motus fit immobilis3 hoc per se verum est,
utrum velis moveri dicas, coelum an Terram. Jam vero axis iste ambula-
torius est in partibus sphaerae fixarum extimae, sic ut non omnibus seculis
eaedem fixae, sed aliae post alias in hunc axem veniant, contra transit axis
iste per partes Terrae semper easdem, ergo proprius est axis iste globi Tel-
luris, coeli vero adventitius. Ac proinde, cum axis dicatur a motu, ipse
etiam motus primae, cujus est hic axis, in corpore Telluris inerit, non in im-
mensa coeli mole. Idem eodem modo demonstratur etiarn de circulo motus
hujus medio. Consimile argumentum ab organis et a fine junctim conside-
ratis, vide infra suo loco.

Multam habent haec tria arqumenta haesitationem.- erqo ad eorum di-
lucidationem dic clarius, qualis sit ille motus, quem tribuis Telluri, ut eo
salves apparentias primi motus. Non est fortuitus, non vagus aut tremens
trepidansve, non promiscue quaquaversum, qualis est inordinatus motus globi
argillacei, quem figulus inter duas manuum palmas versat, massam undiquaque

