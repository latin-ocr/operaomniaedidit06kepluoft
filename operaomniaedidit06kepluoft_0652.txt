638 De Tabulis Rudolphinis

tius: Gratias ago ob auctarium illud primumque gustum nobilis operae, quam tuo
munere mihi licuit ex chartis illis initialibus delibare. Non morabor isthic ambi-
tiosus , nec indiges tu peregrinis laudibus privato indice, eruditionis tuae conscientia
securus, — Die 10. Junii: Constitui differre hactenus literas, quousque auctarium ali-
quod‘de mea opera redhiberem et simul certi aliquid optatumque Vienna nunciarem3
nunc ita usu venit, ut possemneutrum‘. Nam chartas meas typographus moratur, et
Vienna mature aliquid aut de me‘o consilio exspectare vix potes, postquam subditi
causam Dux Wurttembergicus receperit. Itaque 'alio declinandae sunt rationes et
sane ad vicinam academiam aut proxima comitia, quae ajunt inclinare Ratisbonam,
occasionemque forte aliquam suggerent, e vicinia cum Ser. Electore Bavariae transi-
gendi, praesertim si editio interea ejus commentarii, de quo scripseras, maturetur,
quamque uti omnes vehementer approbant, ita non dispici0, quemadmodum operae
apud hos typographicae vel in tanto nu'merorum penuria vel in tanta operum aliorum
frequentia curare ex tuo voto et libri dignitate possint. — Die 25. Junii: Nuper ita
usu venit, ut apud Doctorem experientem et qui proxime Vienna venerat mentionem,
facerem de subsidiis pecuniariis. Ait, facilius longe hic in vicinia quam Viennae rem
transigi posse, si primum intelligatur ex quaestore Augustano (hei bem ffieicbsspfcuuiuq:
uuirt gue augeam-9), quinam ex Suevicis statibus quotam suam proximae imperiali con-
tributioni non exhibuerint, nam talem quempiam statum et numeraturum in lucris ejus-
modi creditoris, cum quo e vicino et amice transigi possit, et exorari facillime Vienna
posse. Eam rem te cognoscere necesse fuit, priusquam aliquid Vienna nunciatur.
D. Pater Zieglerus, Moguntiae Electoris confessionarius, impense optat Rudolphearum
exemplum. collocabitur bene et per eum destinari alterum etiam poterit ad Magnifi-
cum Electorem. De pretio ego curator ero.

Die 26. Augusti: Ego et privatim mihi et publice posteritati de Tabulis Ru-
dolphinis vehementer gratulor, et foret hic sane locus excurrendi in laudes exspec-
tati operis, nisi mihi tute injiceres manum itemque ac serio juberes edicere, si quae

’ in ea scriptione bono publico observassem. Inseram igitur hoc, quod in tabulis aequa-

tionum non exhibentur accurate anguli ad Solem, si ex adnotatis distantiis compu-
tentur, neque vicissim ipsae distantiae in ea anomalia coaequata. Non recurro hic ad
punctum aequatorium, sed ex vulgata propositione (quod sinus laterum sinibus angu-
lorum sint proportionales). Scio etiam, ut intervallum planetarium ad anomaliam
eccentri, ita semieccentricitatem ad angulum prosthaphaereticum, seu differentiam inter
coaequatam et eccentri. Ex ipso theoremate prodeuntes anguli ad Solem, v. g. in
theoria Martis, longe differunt ab iis, qui in tabulis colliguntur. Subiit quidem, si
centrum figurae seu orbitae sit mobile et in augis linea per quaedam quasi κινηματα
libretur, constare sibi tabulas posse3 sed quid· de ejusmodi libratione sentias, malo ex
tuo, vir' clarissime, judicio cognoscere, quam porro aliquid in doctam illam ope-
ram audere. ,

Rationes quibus motus Keplerus Ulmam elegerit, ubi typum Tabularum ab·
solveret, ex Hebenstreitii (cfr. vol. IV. p. 173.) epistolis eminus apparent: ani-
mum senatus Ulmensis benevolum in Keplerum saepius refert Hebenstreitius, item
gratiam pro transmissis libris et favorem quorundam civium Ulmensium. Haec mo-
visse videntur Keplerum‚ ut de sede Ulmam transferenda cogitaret, loco quieto bellis
ubique saevientibus, et Hebenstreitio usus sit intercessore.

De Kepleri transitu haec habent Hebenstreitii epistolae, quarum longam seriem
libro suo subjunxit Hanschius, omissis vero Kepleri responsis, Jam sine dubio deper-
ditis. Scripsit ille d. 11. Maji 1624: Quod tuum attinet propositum, en typos nostros
cattiterographiae (ut Scaliger indigetat] nullidum venum exponendos, typos inquam
nullum etiam alium in locum asportandos. Si ad nos cum tuis typis, nostrae staturae
respondentibuS, ascendere volueris, quam maturrime certiorem me facito. Sunt aedes
cattiterographiae vicinae absque inquilinis, commodae sane futurae tuis operis. Suc-
curret tibi Merkius, jam contector, qui et de museo et cubiculo et de mensa, pro eo
atque aequum fuerit tuque postulaveris, tibi commodabit. De pensione incolatus hoc
habe, me numerare annuos 40 florenos, verum aedes satis sunt ablectae. Quod facere

