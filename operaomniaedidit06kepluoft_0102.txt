88 Kepleri Studia

nomiae morbis inveteratis medicas applicamus manus, dum 'I'u decus Imperii,
dignitatem ipse scientiae per sectiones et ustiones expedimus: fit utrinque
mali contumacia non opinata, ut tempus nobis elabatur. Tibi quantum ex
victoria gloriae, tantum accessit et doloris ex dolore publico populorum, et
qui volentes tibi parent et qui subiguntur, quorum illos diligis, utrosque sal·
vos et incolumes velles: ut ne gratulari quidem Victori dolenti possim, nisi
cum doloris, cujus ad me quoque sensus pervenit, officiosa significatione. Nec
minus et mihi quantum successit in eruenda veritate detergendisque vetusta-
rum observationum erroribus, tantum invidiae jam nunc oriri prospici03 dum
astronomi, deJectum a me Ptolemaeum possessione vetustissima existimationis
praecipuae, occupatas et tantum non dirutas observationum priscarum sedes,
quibus constans certitudo motuum coelestium innititur, denique labefactatam
demonstrationum mathematicarum fidem, quarum substructionibus elati in coe-
lum enitebamur‚ et mussabunt clam secum et expostulabunt.

Ceterum Tu actionum Tuarum rationes cui reddas, superiorem inter ho-
mines non habes3 mihi hoc oneris incumbit, ut provinciae hujus astronomicae,
quae mihi ab antecessoribus tuis, Rudolpho et Matthia tradita, a Te non ita
dudum prorogata suit, per hunc annum administratae rationes serenissimis
Tuis oculis exponam.

Igitur hiems mihi traducta formando numerorum exercitu3 legio illa Sco-
tica, Chilias Logarithmica dicta, suppleta, legibus et institutis formata triginta
theorematum geometricorum concinnatione, quae spero aetatem serre posse. Huic
aliam adjunxi ‘legionem de novo conscriptorum, cui nomen e re feci, Hepta-
cosias Logaritbmorum Logistica. Jam cum desit operi Tabularum Rudolphi
caput praecipuum, epochae temporum antiquorum, facile quidem negotium
suerit, fidem Ptolemaei sequi et constitutas epochas ab illo transsumere, vi-
deturque omnis calculi astronomici curator in illas quasi leges sacramento
adactus esse3 at mihi religio suit, suspiciones, quas idoneis de causis con-
ceperam, dissimulare3 placita Ptolemaei infida totius structurae damno inter
fundamenta recipere vidi, neque regi molem banc calculi astronomici, neque
redigi in certum ordinem motus coelestes posse, nisi libertate sumta inquirendi
in Ptolemaei fundamenta3 ausus tandem sum, eripere Ptolemaeo unam diem,
quam ab illo perperam insertam in aequinoctiorum annotatione jam a multo
tempore non obscuris conjecturis concluseram. Annus est, ex quo primum
conjecturam meam de occasione, quae Ptolemaeum in hunc errorem induxerit,
publico libello Epitomes Atronomiae Copernicanae proposui3 ratiocinabar sci-
licet, deceptum fuisse Ptolemaeum, Aegypti incolam, Calendario Romano
licentiaque pontificum et violentia praesidum Aegypti, quorum illi intercalabant
Romae non ut coelum requirebat, sed prout superstitione aliqua gentili huc
illuc invitabantur, isti vero mensium Aegyptiacorum aequalissimos decursus
penitus abrogaverant, Romanos fastos in usum sorensem introduxerant. Itaque
Calendaria annalia non computabantur domi, sed submittebantur Roma, scr-
vitutis documento non postremo. ConJecturae non ineptae solum testimonium
defuit historicum, quo confirmaretur, anno post Christum 139.- vel priori exem-
tum fuisse unum diem extra ordinem. Ecce vero rem ipsam, nisi me omnis
sana fugit ratio: anno enim post Christum 138, Antonino Pio ΙΙ. Bruttio Prae-
sente ConsulibuS, Censorinus, temporum supputator diligentissimus et circumspec-
tissimus, primum Thoth mensis Aegyptiaci adscribit ad XII. Cal. Augusti
seu 21.Χ Julii, qui ordine servato, quem alibi Censorinus tenet, debuit ad

 

