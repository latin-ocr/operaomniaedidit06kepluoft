Liber Quartus, Pars Prima. 311

> fonte, suntque in eo globi et creaturae, quibus lux Solis infunditur et qui

ea fruuntur. Fixarum sphaera vicem praestat alvei, in quo decurrat hoc lucis
flumen, estque quidam veluti paries opacus et illuminatus, lucem Solis reper-
cutiens et conduplicans: rectissime laternae comparaveriS, quae ventos arcet.
- Sic in animalibus cerebrum, sedes sensitivae facultatiS, toti animali sensus
omnes communicat, et actu sensus communis causatur illorum sensuum om-
nium praesentiam, eos veluti excitans et vigilare jubens· Et aliter: in hac
comparatione Sol sese habet instar ipsius sensus communiS, globi in inter· ⁴
medio instar organorum sensoriorum, fixae instar obiectorum sensilium.
Quoad calorem, Sol focus mundi est, ad hune focum globi in inter-

medio sese calefaciunt3 fixarum sphaera continet calorem, ne diffluat, veluti ·

quidam mundi parieS, pellis aut vestis, ut Psalmi Davidici, flosculis utar.
Sol ignis est, ut Pythagoraei dixere, vel lapis seu massa candens ut Demo-
crituS, fixarum sphaera glacies est seu sphaera crystallina, comparate loquendo,
Quodsi non creaturarum tantum terrestrium, sed etiam totius aurae aethereae
per universam mundi amplitudinem est aliqua facultas vegetanS, cujus eon-
jecturam praebent nobis cum manifesta Solis enelgia calefaciendi, tum contem-
plationes physicae de cometarum ortu3 eam credibile est radicatam esse in
Sole velut in corde mundi indeque remigio lucis una cum calore excurrere in
hoc amplissimum mundi spatium, ad eum modum, quo in animalibus sedes
caloris et facultatis vitalis est in corde, vegetabilis in epate, unde per spiri-
tuum commercia facultates hae excurrunt in reliqua etiam corporis membra;
fixarum bic regio, stans undique ex opposite, vegetationem hanc adjuvat, ca-
lorem concentrans, ut loquuntur, veluti quaedam mundi cutis

· -Quoad motum, Sol est prima causa motus planetarum universi primus-
que motor, etiam ratione sui corporis. In intermedio spatiantur mobilia, globi
seilicet planetarum3 fixarum regio praestat mobilibus locum et basin quandam,
cui velut innitantur mobilia, et cujus per se ,immobilis comparatione motus
intelligatur fieri. Sic in animalibus cerebellum est sedes facultatis motrieis,
corpus ejusque membra sunt id quod movetur3 Terra corpori animali, corpus
brachio vel capiti, brachium digito est basiS, super qua ut immobili motus
fiat cujusque partis. ’

Denique quoad harmoniam motuum, Sol-illum locum obtinet, in quo
solo planetarum motus faciunt apparentiam quantitatumharmonice contempe-
ratarum, planetae ipsi, discurrentes in intermedio, subjectum exhibent seu ter-
minos, in quibus consistunt harmoniae3 fixarum sphaera seu zodiacus circulus
exhibet mensuras, ex quibus quantitas motuum apparentium cognoscitur. Sic
etiam in homine intellectus est, qui abstrahit universalia formatque ‚et numeros
et proportiones, ut quae non sunt extra intellectum3 individua vere, per sen-
sns intro recepta, suut fundamentum universalium, individuae et discretae
unitates, numerorum, termini reales, proportionum, memoria denique quibus·-
(lam veluti loculis quantitatum et temporum, ad quoddam instar sphaerae
fixarum distincta, est penus et repositorium sensionum. Et amplius, de sen-
sionibus nuspiam fit judicium nisi in cerebm, nuspiam oritur affectus laetitiae
ex perceptione sensuali nisi in corde.

Respondet igitur nutricationi animalium et plantarum dicta vegetatio,
respondet vitali facultati calefactio, animali motus, sensitivae lux, rationali
harmonia. Quare optimo jure Sol cor mundi habetur vitaeque et rationis
’ sedes et primariorum trium mundi membrorum praecipuum, suntque vera en- -
comia sensu philosophico, curn poetae regem astrorum, Sidonii vero et Chal-

