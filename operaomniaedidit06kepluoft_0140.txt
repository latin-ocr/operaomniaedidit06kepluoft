126· Epitomes Astronomiae Liber Primus,

Dic aryumenta sequentium ad theoricam doctrinam pertinentium. Doc-
trinae theoricae ad methodum doctrinae sphaericae sunt itidem tres libri facti3
quartus, quintus et sextus.

Quartus enim babet principia, quibus Copernicus doctrinam theoricam
tradidit, totius mundi dispositionem et partes internas partiumque motus recen-
sens et comprobans objectionesque diluens. Quintus originem causasque cir-
culorum eccentricorum in theoriis proponit, quod his figuris opus habeamus
ad expediendam doctrinam theoricam, ubi veri planetarum motus forma gene-
raliter explicatur. Sextus ipsam doctrinam theoricam de motibus planetarum
apparentibus primum singulorum seorsim, deinde et inter se comparatorum,
expedit.

Quae sunt partes hujus libri primi residui, de principiis doctrinae
sphaericae? Quinque. Prima est de figura et magnitudine terrae et oceani
deque ratione ejus dimetiendi. Secunda de fixarum extima sphaera ejusque
et stellarum figuris. Tertia de natura et altitudine aeris, terris et oceano cir—
cumfusi, et aurae per totum aetherem diffusae, deque utriusque differentia.
Quarta de loco Telluris in interiore complexu sphaerae fixarum. Quinta de
δινησι, turbinatione seu convolutione globi Telluris, aequabili circa axem im-
mobilem.

