Excerpta ex Tabulis Rudolphinis. , 565

celeriores„ quam in oppositis. Statuendum itaque fuit, circulos eorum aliud habere
centrum, ut si S sit mundi centrum, C vero eccentrici. Tunc ope geometriae ex mo·
dulo tarditatis apparentis indagata fuit quantitas lineae CS, retento scil. motu planetae
per se aequabilissimo, tam in A apogaeo, quam in P perigaeo, et ‘omni culpa retar-
dationis in deceptionem visus et elongationem puncti A ab S collata, accelerationis in
appropinquationem puncti P. Duravit haec hypothesis in motibus Solis salvandis apud
ceteros ad nostra usque tempora, in planetis vero ,iam dudum ipse etiam Ptolemaeus
ab aequabilitate motus descivit. Animadvertit enim, si ex celeritate et tarditate appa·
renti quantitatem lineae CS constitueret, non respondere magnitudines apparentes
epicyclorum, quos circumfert eccentricus, centris suis apprehensos: hi enim dimidium
saltem efficiebant ejus, quod tempora. Ut si, consultis magnitudinibus epicyclorum
. apparentibuS, -eliceretur eccentricitas SC, prolixitas temporis, quo morabantur ii in semi-
'' circulo superiore, collata ad brevitatem in inferiore, efficiebat eccentricitatem plane
’, duplam SQ. Hac repugnantia motus Ptolemaeus retinuit quidem centra epicyclorum

in perfecto circulo eccentrico‚ eccentricitatis simplicis SC, sed motum hujus eccentrici ”
totius dixit regularem essecirca non suum centrum C, sed circa alienum Q, quod aequali
.. spatio cum centro mundi S recederet a centro G in partes oppositas. Itaque planeta
(seu ejus epicyclo) per A incedente, totus eccentricus omnibus sui partibus incedebat
⁴-lente; illo in P descendente, iste rursum totus omnibus sui partibus velocissimus
· fiebat. ⁷ ‘ ’ , ’”
⁴· Atqui facinus indignum Copernico visum est, tantum probrum in purissimam
¹ 'substantiam inque motores naturae simplicissimae conjicere. Cum ergo didicisset'ex
³ Ptolemaeo, eccentrico ‘simplici paria facere concentricum cum epicylo illius circum-
.ferentiae affixo, motuum aequalium et constantium in plagas contrarias: jam etiam
&Ptolemaicum hunc eccentricum‚ motus inconstantis, dissolvit in unum concentricum
et duos epieycIOS‚ ut maj0r minorem gestaret, sicut utrumque gestabat concentri⁴cus3
’ minor etiam duplo celerior esset majore, constanti motu uterque. Sic probrum illud

’ Cop'ernicus a circulis quidem sustulit, in planetas vero ipsos probrum, si ita libet, ,

. conjecit aliud. Nam Ptolemaeus quidem iter planetarii epicycli centro reliquit ordi-
· natum in circulo, Copernicus vero iter planetae ipsius per tot circulos in multos flexus
distorquet. Effectum igitur Ptolemaicum non praestat, ab observatis recedit multo
magis, Tycho, quod has particulares attinet hypotheses, in Copernici sententia, dum
Lunae vias panderet, mansit, quid in planetis ceteris facturusessets immaturo obitu
reliquit incertum. De> Solis quidem eccentrico simplici, cum videret, illum non tole-
rari ab observationibus planetarum ceterorum, desciscere ultimis temporibus coe-
pit eumque parem ceteris planetis concessit, quacunque ea res explicanda esset

hypothesi.

Apparet jam, quos circulos, quos orbes introduxerit quisque, quos quidem suc· -

cessores Arabes exque iis Gerhardus Cremonensis, ex isto Purbachius; etiam materia
vestierunt aut inferserunt, sua cuique spissitudine, 'ut appellant, assignata, puto revol-
ventes illos Aristotelis et hujus in comminiscendis orbibus audaciam imitatos esse.

” Restat igitur, ut de meis hypothesibus (particularibus) harum Tabb. agam.
Retineo ergo reditum planetae in eadem vestigia, sed nego, id fieri per vectationem in
aliquo perfecto circulo. Quemadmodum enim concentricitatem orbitae veteres, aequa-
bilitatem motus Ptolemaeus, sic ego eum utrumque illorum, tum vero maxime figuram
notus circularem Ptolemaicam rejicio. Nam (ut ea pandam, quae'ex observationibus
in planeta Marte habitis demonstrata sunt) etsi planeta iter suum incipit ab A per-
venitque in P, non tamen transit per puncta G,B,K, sed flectit introrsum, descendens
per F,H,L, vestigia ellipseos: quod idem etiam in ascensu fit per semicirculum alte-
rum. y Cum igitur Ptolemaei circulus perfectus AGP locum non habeat, Copernici fle-
xuosus multo minus tolerabitur, ut qui e contrario planetam ab S ultra B‚G,K passim
emovet, motum ejus compositum praestat buccis deformem. Si quaeraS, an non etiam
³ per compositionem aliquam circulorum confici possit orbita planetae elliptica‘? Omnino,
³ inquam, qui hoc tentaret, fuit, ‹lum in vivis fuit, Davides Fabricius, mathematicus
Frisios, remque quadamtenus est assecutus, apparatu usus Ptolemaico, motu scil.

