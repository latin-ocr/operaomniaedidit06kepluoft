356 Epitomes Astronomiae

ceteros cuique proprios) competere secundum Braheum. Is euim etsi super·-
vacuas illas Ptolemaei quinque theorias, Solaria similes, e planetarum genuinis
systematibus sustulit adque nodum illum systematum communem deduxit, oc- ·
cultavit‚ in unam conflavit, rem tamen ipsam, quae per illas theorias efficie-
batur, reliquit in mundo: ut planeta quilibet praeter illum motum, qui est ei
re vera concedendus, moveatur etiamnum ipso insuper motu Solis, miscens
utro'sque in unum; ex qua mixtura, cum orbes solidi nulli sint, spirae in
spatio mundano efficiuntur perplexissimae. Vide schema hujus perplexitatis
in Com. Martis fol. 3 (ΙΙΙ. 173). Copernicus contra planetas quinque motu hoc
extraneo Solis per unicum simplicem motum centri Telluris penitus exuit effi-
citque, ut sex primariorum planetarum centra, Telluris sc. et reliquorum quin-
que, quodlibet unicum simplicem et perpetuo sibi similem in spatio mundano
describat orbitam, seu lineam circulari proximam.

Secundum argumentum a 'motu latitudinis. Si Terra stante circumeunt
epicycli, vel secundum Ptolemaeum vel secundum Braheum‚ oportebit illos
epicyclos, praesertim inferiorum, varie tam latera concutere, quam caput pedes·-
que, id est dupliciter librari3 at Terra eunte, omnes orbes constantissime ad
eclipticam inclinati sunt. Vide lib. VI. parte III. latitudines inferiorum, quae
evidentissimum praebent argumentum motui Telluris.

Tertio, sicut supra in doctrina sphaerica, concessa revolutione ‘diurna
Telluris, liberata fuit sphaera fixarum immensa motu diurno pernicitatis in-
aestimabilis, sic nun etiam, concesso eidem Telluri motu annuo ad exemplum
ceterorum planetarum, conficimus motum fixarum tardissimum illum, qui prae-
cessio aequinoctiorum a Copernico dicitur. Vide de his lib. VII. Multo
enim credibilius ista tribuuntur axi unius terreni exigui corpusculi, quam
tautae moli.

Quarto militat hic consideratio proportionis orbium. Etenim verisimile
nequaquam est, centrum magni orbis in parvo orbe circumire. Jam trium
superiorum orbes proprii sunt multo majores orbe Solis, Saturni quidem pene
decuplo, Jovis quintuplo, Martis sesquiplo. Non ergo circumvehuntur seu
luxantur situ suo quinque hi orbes, sed fixa fere haerent ipsorum centra, et
quod consequitur, pro hoc illorum et Solis communi motu Tellus circumit.

Quintum argumentum, priori cognatum, sit idem, quo etiam Braheus orbes
solidos tentavit dejicere. Si enim valet ratio Brahei‚ sic ut orbita Martis
sit sesquipla orbitae Solis, Martis corpus certis temporibus in illud punctum
spatii mundani succedet, in quo aliis temporibus Sol fuit3 quod de primariis
planetis valde est incredibile, sic confundi ipsorum regiones, quas permeant, ¹
cum in Copernico sint non tantum distinctae, sed amplissimis intervallis
vacuis interseptae. ·

Sextum texo simile quarto, a corporum mobilium magnitudine. credi-
bilius enim est, magnum esse corpus, circa quod minora circumeunt: sic enim
Saturnus, Jupiter, Mare, Venae, Mercurius omnia minora sunt corpora ipso
corpore Solis, circa quod illa circumeunt, sic Luna minor est Tellure, circa
quam Luna circumit, sic quatuor satellites Joviales minores sunt ipso Jovi-
corpore, circa quod illi volvuntur. ,lam vero, si Sol movetur, Sol maximus
et tres superiores, omnes Terra maj0res, circa Tellurem minorem circumibuntt ¹
credibilius igitur est, Tellurem, corpus parvum, circa Solis corpus magnum 1
circumire.

Septima ratio desumitur a causis intervallorum, supra parte prima hujm i
libri explicatis, quae turbantur et mutilantur, nisi etiam Telluri suum orbem ¹

