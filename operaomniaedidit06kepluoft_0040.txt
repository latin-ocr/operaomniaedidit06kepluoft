26 Epistolae Kepleri aliorumque mutuae

etiam imperiose: dum igitur propero, me implico. Solus sum, calculus longe
me vexat aegrius, quam speculationes· Spero tamen sequentis anni Epheme-
rida et typum astronomiae totius in sequenti Epitome Astronomiae Coperni-
canae. Vale, properat tabellarius, Dabam Lincii 17. Jun. 1616. H. Tuae
officiosissimus · ’ J. Kepler.

P. S. Salutamus ego et uxor fratrem et affinem nostrum teque.

Griigcrus respondit, ob adversam valetudinem mathematica tractare se nou posse („sic
morbus pervaserat cerebrum, ut dubitare coeperim, an quater sex essent 24.“), quare se
pro tempore ad Kepleri epistolam propius adire nequire. Ad tabulas, inquit, et astrono-
miae typum sequenti anno publicandum Deus Ο. Μ. tibi vegetas vires et Spiritum suum

largiatur. (Ex epistola d. d. 29. Aug. 1616.)
Proxima Kepleri epistola, quae superest, data est d. 11. Martii 1619, eaque haec babet:

clarissime Vir. Qui has fert, admonuit uxorem meam, si quid ad frat-
rem velit perscribere3 ego ad te malo. Dicas igitur ipsi salutem a me, et
amissa filia utraque, Margaretba anno 1617. Septembri et Catharina anno
1618. Februario, trimula illa, hac annicula, auctum me vicissim filio Se-
baldo 18. Jan. hujus 16193 valere matrem, filium fratremque ipsius cum libe-
ris, tenui licet fortuna.

De Cometis scripsi tractatum, sed absum ab idoneis typographis, De-
monstro per motum Terrae, quam altus ille in aethere et quomodo trajectio-
nem fecerit aequabilissimam in linea recta. -- Schedam accepi'Argentina‚ in
qua rogas meam sententiam super dubitatione in argumentandi forma per re-

ae fractiones. Invenies, quod quaeris, in Astronomiae parte Optica. Refractio-

nes in 20⁰ altitudinis desinunt esse sensibiles subito quasi. Oportet igitur
subitam similiter fieri mutationem inclinationis radiorum super superficiem re-
fringentem. At quo altior a Terra superficies, hoc minus et in ea variabilis

inclinatio ejus radii, qui per eam usque ad Terram ducitur. (In A'tangatur
Terra, minus igitur differt C a recto quam B. Non est autem retractio tantum ab
inclinatione, alias esset illi proportionalis, sed etiam ab incremento secantis inclinationis.)

Hujus argumenti haec vis est, ut non possim defendere retractiones a Tycbone
proditas, nisi aeris superficiem refringentem humiliorem uno milliari Germanico
sumam. -
Quid praeterea agam, ex adjectis schedis superfluis habe; quartus liber
(Harmoniae) hodie absolvetur, at nondum sunt excusi primus et secundus.
Appendix cum Mysterio Cosmograpbico accedet ‘Francofurti Mitte quaeso
unam paginam ad D. D. Papium, cui puto placebit liber IV. ob metaphysi-
cas et physicas seu psychologicas contemplationes. »

Vale. Raptim Lincii 11. Martii, quo die fama percrebuit de Caesare

mortu0, sed adhuc incerta.

Quae in superioribus Keplerus do refractionibus scribit, spectant quaestionem , quam
Griigerus Straussio proposuerat, petens ut Kepleri ¹judicium de bac re sibi communicet, ar-
gumenta scilicet, quibus re vera probari possit, refractionem, quam fieri videamus, ab unica
tantum mediorum diversitate fieri. — AdJecta a Keplero figura tres exhibet circulos con-
centricos; intimus, repraesentans Terram, tangitur in Α linea ABG, quae medium in Β,
extremum in G secat. '

Quem modo praemissis dicit Keplcrus Papium (medicum), quamque paucis memora-
vimus vol. II. p. 36 , hoc loco loquentem introducimus, cum nun prioribus tantum annis,
sed eoxtempore, quo Keplerus yde conscribenda Epitome cum eo agebat, saepius Keplerum
adiret, hortans ut lucubrationes suas astronomicas et physicas typis mandaret. Anno 1611
(23. Sept.) condolens respondit Keplero, qui ipsi mortem uxoris et liberorum nunciaverat:
Facile credo, in summo etiam dolore Jucundum tibi fuisse, doloris signa in sinum quasi
meum prolixis literis effundere. Libenter legi omnia symptomata morbi, quo exstincta est
charissima tua uxor p. m. Utinam vero tibi per amicitiam nostram remedium, doloris tui
magnitudini conveniens, mittere J'am possem. Doleo equidem, de stibio aliquid fuisse obla-

