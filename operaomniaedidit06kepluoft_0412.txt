398 In Epitomes Astronomiae Libros V—VIL

meas physicas traducerentur, illa quoque exstabant adumbrata in Commentariis
Martis et perculta ulterius in Hipparcho meo. Erant autem ejusmodi, ut
duplicem in Lunae circulum, eccentricum utrumque, supponerent, rem physicis
speculationibus inimicissimam adeoque intolerabilem. His fundamentis innixa
est computatio Ephemeridum, e quarum praeloquiis apparet, semel atque
iterum mutatam esse formam calculi, quippe fluctuante passimque impingente
assensu. ,

Hac cruce denique liberavit astronomiam praecipua speculationum mearum
felicitas mense Aprili anni 1620 (err. 111. 661 ss.)‚ cum consideratis attentius causis
physicis appareret, supervacuum esse alterum Lunae eccentricum, adeo ut ne
quidem imaginatione illius, quantum ad longitudinis motus, opus esset am-
plius. Jamque tempus erat, ultimum colophonem imponendi libro quarto
Epitomes, qui est de principiis doctrinae theoricae; quo facto ad editionem
illius operam transtuli media inter arma Bavarica crebrosque morbos et
mortes tam ‚militum quam civium. Quin etiam Ephemeris in annum 1621.
computata statim fuit ex hoc simplici Lunae eccentrico‚ jussusque prologus,
more ceterarum mearum Ephemeridum‚ significare gaudium meum publice super

· triumphato altero Lunae eccentrico. Verum itineris mei necessitate prohibitus

Ephemeridem illam hactenus¹ edere non potui.

Jam quod hanc ultimam Epitomes partem ,'‘ tribus libris comprehensam,
attinet: etsi post editum librum lv. domo absum, nec parum temporis itine-
ribus curisque forensibus insumo, potiori tamen temporis parte mihi licuit
interquiescere, atque* illam omnem ego in curam hujus editionis impendi.

Tubingam ut veni exeunte anno 1620, novam hypothesium Lunarium ratio· .
nem expositurus Maestlino, coepi quaestiones, ut de ceteris planetis, sic etiam

de Luna ex hypothesi physica tandem inventa conscribere.

Mox ut Ratisbonam ad familiam redii, easdem revidi describendasque
dedi. Interim libri VI. partem ultimam, hactenus dilatam (quod speraretur
facilis interque correctiones typi concinnari posse videretur) nunc aggressus et

ipsam deprehendi laboriosam, non tam difficultate, quam multitudine et varie- ‘

tate quaestionum et cura methodi. Monachii breve mihi tempus constitutione
antiquarum epocharum et computatione eclipsium intercessit. Statimque ut
Tubingam redii etiam partem libri VI. qum, de Luna, repetito labore
’interpolandam vidi, propterea quod definitiones verbis conceptae vim hypo-
theseos meae physicae nondum exacte repraesentarent.

Postremis mensibus Majo et Junio Stuccardia postremum libellum dedit, ’
qui quidem etiam in postrema curarum parte habebatur hactenus, propterea,
quod parum astronomis liqueret de motibus octavae sphaerae, quae vero dici ’

de hac materia possent, pleraque in Commentariis Martis, in Epitomes libro
Α ΙΙΙ, dudum edito, inque chartis aliis essent a me concepta. Multa tamen occa-
sione conversationis cum Maestlino, veteri duce meo ad capessendum hoc iter
astronomiae Copernicanae, multa per lectionem librorum, quos hactenus in
Austria nancisci non poteram, inciderunt, quae, nisi hucusque dilata suisset
editio, necessario praetermittenda fuerunt.

Interim et litore conspecto navigationis hujus, fine scilicet operis, et snb- ξ

missa Lincio pecunia recreatus, tuae Ad. Reverende D. D. Antoni, Praesul in

Krembsmunstcr, benignitatis et fidei argumento, et denique induciis fori magno .
quidem meo dolore interpositis, Junium itineri Francofurtano et curae typi .
dedi. Atque hic rursum dum moliuntur operae, dum comuntur pagellae, dia· ·

grammata, toi-mae, mensis est, et haec siderea matrona, quam hactenus vultu

