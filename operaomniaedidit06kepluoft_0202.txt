188 Epitomes Astronomiae

horizon nullus esset, si et Terra perfecte rotunda et punctum oculi visorium
in ipsissima Terrae superficie esset. Itaque ubi lata planities est, horizon
liber dici solet, ubi montes obstant, horizon impeditus, stanti vero in altissimo
aliquo monte vel promontorio et prospicienti vel secundum decursum fluvii vel
in maris extrema, horizon. dehiscere. Quae sunt epitheta horizontis mundani
visibilis comparati ad rationalem.

Quomodo ratio constituit horizontem rationalm, si ad hanc rem visu
destituitur? Non plane visu destituitur, sed eo utitur adjuvatque illum in·
strumento dioptrae. Nam linea dioptrae, quando cum linea perpendiculi facit
angulum rectum, dirigit oculum in horizontem rationalem describitque circum·
acta planum horizontis rationalis. Itaque rationalis horizon undequaque qua·-
drante circuli maximi abest a linea perpendiculi, et radius visivus per diop-
tram exiens, ubi in partes terreas seu montes inciderit, illas judicat supra
horizontem rationalem exstare3 ubi vero in purum coelum, subsidente Terra,
ibi judicat, se respectu illius depressae plagae stare elevatum.

Qui sunt poli rationalis horizontis? Punctum verticale, Arabice zenith,
ejusque oppositum, nadir dictum.

Quid est punctum verticale? Est punctum sphaerae aspectabilis, in
quod incidit perpendiculi linea, id est recta ex centro Terrae per oculum
spectatoris imaginatione educta. Nam quae ex centro globi, necessario ad
angulos rectos incidit in perfecti globi superficiem, eoque perpendicularis est
illi, id est plano rationalis finitoris.

Unde dieitur verticale? Quia corpus hominis erectum est ad perpendi-
culi lineam ob pondus3 extremum igitur perpendicularis lineae continuatae
imminet vertici hominis.

Proba, verticale punctum esse polum horizontis. Recta ex centro cir· · '

culi sphaerae perpendiculariter educta per polos illius circuli transit, ut do-
cent geometrae. Talis circulus horizon est, talis recta perpendiculum, ut jam
patuit ex definitione. Transit igitur per polum horizontis, at ducitur per
zenith‚ ergo zenith est polus horizontis.

Unde hoc evenit oculis, ut putent, planitiem Terrae cohaerere ipsi coelo
et sic secare sphaeram , cum sint tanto intervallo ab invicem remota coe·
lum et Terra? Quia cum distantia non sit objectum visus primarium, ut
κ docent optici‚ sed per ratiocinationem comprehendatur ex multitudine inter· “
jactorum corporum visibilium, inter coelum et extrema Telluris aspectabilia
nihil interjicitur, quare visus adminiculo destitutus est agnoscendi distan-
tiam hanc. ³

Cum erqo sphaera materialis sit effiyies mundi, ut is incurrit in ocu-
los, non debuit aliud esse in illa circulus horizon , aliud ylobus Telluris in
sphaerae medio, sed planum continuum , transiens per ipsum centrum , 'ut „
visio repraesentaretur. Debuit equidem, at fieri non potuit, si planum hori-
zontis fuisset integrum, ut sphaera in eo moveretur. Itaque planities hori-
zontis repraesentatur forinsecus, intus vero est pertusa, ut det locum sphaerae(
Cum igitur horizon sic expressus repraesentet nihilominus apparentem sectio·
nem sphaerae in duo hemisphaeria, interiora vero hujus planitiei exemta nulli
sunt usui praeterea, facile iis sphaera carere potuit.

Telluris vero globulus in medio nihilominus appenditur, cum ob geo-
graphiam, tum ad monendum quadamtenus et de origine horizontis et de
contemta Terrae exilitate. Qui tamen vult, is in circulo plano, aptato ad
internam sphaerae amplitudinem„ depingat loci sni, in quo versatur, visibilem

