Κ 494 Epitomes 'Astronomiae

enneakaedecae‘teris, Arato celebrata, longior 7 6 annorum, quae fuit Calippl
periodus; longissima et accuratissima Hipparchi quatuor (alippicas complec-
titur, est enim annorum 304, quos intra dies una de rationibus Calippi
demitur.

Cum vero enneakaedecae'teris seu periodus Galippica 76 annorum accom-
modatur ordinationi anni ‚Iuliani et observationi Judaici cycli, dierum septe-
num perpetui, equidem Juliana ratio per se continet cyclum annorum quatuor,
quos intra, ut supra in theoria Solis et, libro ΙΙΙ. est dictum, uuus bissextus
intercalatur, qui quatuor sumti septieS, ut una et bissextus et feria septimanae
seu litera dominicalis redeat, conficiunt Solis cyclum dictum annorum 28.1n
hanc igitur summam ductus numerus annorum novemdecim, cyclus Lunae
edictus, conficit periodum annorum 532 politicum, a Dionysio Abbate auctore
denominatum3 post exactos totidem annos omnes et bissexti et seriae et inter-
calares menses eodem ordine redeunt, quanquam hic cyclus vitiosus est, quia
rationes Calippicas tenet, neglecta correctione Hipparchi, unde plus quam ses-
quidie rationes Lunae excedit, rationes vero Solis quadriduo.

Quid potissimum observandum est circa hunc cyclum maynum 532 an· ¹

norum? Hujus vitiosi cycli observatione factum est, ut intra ‘1600 annos ab
aequinoctio vero aberrarit sedes ipsi destinata in calendario per dies 12,
Lunaque calendarii aLuna coeli per dies 5. Quod cum, qua dabatur, emen-
darint regna et provinciae plurimae, inde fit, ut inter illos et reliquoe, qui
tenent rationes antiquas, crebro discrimen paschatis intercedat, uniuS, quatuor
vel 5 septimanarum, quia pascha nonnisi dominica post Lunam decimamquin-
tam, proximam post aequinoctium, celebrari potest.

Quid est aureus numerus? Cyclus Lunae, seu numeri novemdecim, ad—
scripti arte singulari ad dies calend irn Juliani literis aureis; hoe nomen ac—
ceperunt ab ipso primi auctoris facto. Sunt autem ii numeri indices Lunae
primae non semper verissimae, sed usalis seu artificialis, quilibet in illo anno
cycli, quem ipse indicat ordine su0.

Quae ratio fuit, unum annum prae alio primum in decemnovennali
cyclo constituendi? Propinquitas novilunii ad aequinoctium illius temporis,
quo haec ordinatio fuit facta, scilicet ante tempora Constantini Magni et ante
annum Christi 300, tunc enim aequinoctium fuit in 22. Martii Juliani3 ergo
quo anno coincidit novilunium in vespera diei 22. Martii, eo anno dies
23. Martii dictus fuit Luna prima isque annus suit habitus pro prime, ideo-
que ad 23. Martii stat aureus numerus Ι.

Cum autem 28 cycli decemnovennales constituant unum cyclum may-
num, 'quo delectu primus est sumtus, cum quilibet potuisset esse primus? Is
cyclus decemnovennalis fuit primus sumtus, qui ad annum 42. imperii Augusti
propius accessit cum suo initio: quia cum Christus anno 15. Tiberii suerit
quasi 30 annorum, ergo ,demtis his 15 primis Tiberii et ultimis 15 de 57
imperii Augusti venitur ad 42. annum imperii Augusti pro nativitate Christi
praeter propter. Annus autem, qui di‘e 22. Martii novilunium haberet, proxi-
mus huic termino, fuit 45. Julianus seu 44. Augusti. Hie igitur factus est
caput cycli magni Dionysiani· annorum 532, acciditque 'pulchro casu, ut ipse
esset etiam (vel esse debuerit) bissextilis: ut ita' proximo mense post diem
intercalatum inciperet annus lunaris, scilicet ab aequinoctio,

Pro cyclo Lunae sciendo jubent ad annos Christi usuales addere uni· ,

tatem, a summa abiicere omnes cyclos Lunares3 quaero, unde constet, Chri-
stum natum αηηο 2. cycli, Juliano 46. et quae circa hoc observanda? Annus

