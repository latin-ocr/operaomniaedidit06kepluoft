666 In Tabulas Rudolphinas

nuncupatoris, meos etiam tot annorum labores in eas absolvendas et perfif.
ciendas impensos sereno vultu suscipiat, meque humillimum clientulum cum
meis Caesareo suo patrocinio clementissime dignetur. ’
See Cae Mtis Vae
’ Ad excolenda Mathemata conductus servulus
’ ’ Joavmes Keplerua

· 'm muniis aunuum murrum.

Duas habet astrorum scientia partes: prior est de motibus, posterior de
effectibus siderum in natura sublunari, utramque 'veteres communi vocabulo
astrologiam soliti sunt appellare. Cum vero ingens sit inter has partes dis-
crimen causa certitudinis, nominibus etiam distinguere illas 'posterior usus
obtinuit, ut doctrina de motibus astronomia potius nuncuparetur, quod leges
motuum sint immutabiles summaque ratione constent, altera vero pars, in
conjecturis occupata, commune quondam astrologiae nomen· sibi privatum
haberet: quippe quae primum etiam locum in animis hominum, futuri pro-
vidis, fecerit rerum coelestium contemplationibus Nam ut in homine, prae-
stantissimo totius universitatis opere, ‘quippe domino omnium et imagine Dei
creatoriS, ortus principia sunt imbecillia, jocularia et, contracta Jam labe, pene‘
pudenda, humor exiguus et sanguis menstruus, locus in parte totius materni
corporis vilissima, cibus recens edito lac, opus aut somnus aut vagitus3 vita
sordes3 amictus tricae3 ex hac tamen veluti officina nobis prodeunt, qui urbes
exstruunt, qui portus effodiunt, qui montes rescindunt, qui freta pontibus ster-
nunt3 prodeuntPrincipeS, Reges, Monarchae: sic illa coelestis machinae capax
disciplina, concepta primurn ex imaginatione horribilium Solis et Lunae defec-
tuum, siderumque crinitorum, quas apparitiones tristissimi gentis humanae casus
consequebantur3 exinde formationis suae primordia ducens perquam tenuia et
obscura, persuasionis de astris variisque constellationum figuris et cupiditatis
futurorum, primum vim quandam veluti vitalem concepit, qua freta ex cogi-

tationum latebris in lucem apertae professionis erupit palamque inter homines ⁴

jactari coepit, tum deinde per somnia et nugas praedictionum* genethliacarum
educata paulatim adolevit, tandemque nucibus, ut ajunt, relictis, virili ausu
per consueta meditationum coelestium exercitia multos ad usus vitae machi-
nationesque admirabiles adque providentiam rerum necessariarum transivit, ad ,
morum etiam emendationem, quin imo ad ipsius Dei creatoris cognitionem
veluti per gradus aliquos magis atqu-e magis enititur.

Veruntamen, ut in arborum fibris anni, sic in tota divinissimae artis com-
positione lineamenta quaedam apparent ortus hujus, ut matrem et nutricem

astrologiam abnegare non possit astronomia filia et alumna. Partes ejus prae· ,

cipuae habentur observationeS, hypotheseS‚ mechanica, calculus seu tabulae,
quae singulae-iu·> praedictiones feruntur. Observare docuit siderum positus cura
futuri provida, ortumque Canis metus a Nili exundationibus Hypotheses con-
stituerunt artifices, ut, observatarum varietatum causis in aperto positis, Jam
non tantum annona ex astris, sed ipsa etiam astra ex hypothesibus praevi-

