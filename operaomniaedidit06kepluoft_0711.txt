 

Praecepta. 697

aequipollentia eccentrici et epicycli in concentrico. Ptolemaeus igitur 2 aequationes
Lunae sibi notas hypothesibus ipsis discriminaturus, primae illarum, quam Luna com-
munem habet cum planetis, hypothesin destinavit non communem ceteris3 primam sc.
repraesentavit per epicyclum‚ secundae vero seu menstruae, h. e. a Solis conjunctione
incipienti, tribuit eccentricum. Verum -hac ratione vitiavit parallaxes et apparentem
Lunae diametrum, errore in hac arte nequaquam tolerabili. Hunc igitur errorem de-
texit Regiomontanus, sustulit Copernicus non infelici conatu, cum eccentricum in epi-
cyclum secundum ingeniosissime vertisset. Sed cum perfectorum circulorum opinio
penitus insedisset animo summi artificis, ausus-est, omnium planetarum eccentricos
in epicyclos convertere, magna cum perturbatione cultorum artis, quibus eccentricus,
ut simplicior, imaginata quoque erat facilior3 addo, etiam cum aliquo damno aequa·
tionum, quod demonstravi ιιι Comment. Martis Tycho Braheus illud inprimis curae
habuit, ut omnes planetas, Copernicum imitatus, instrueret hypothesibuS, inter se quam
proxime posset similibus. Cum igitur in planetis ceteris pro prima inaequalitate
geminos apud Copernicum invenisset epicyclos, insuper geminandum etiam in Luna
primae inaequalitatis epicyclum censuit. Id enim et parallaxes eximie probabant, ut
quae artificem, priusquam hoc sequeretur, non leviter torserant. Ita pro prima ista
aequatione duos, pro secunda menstrua tertium nactus est epicyclum, pro tertia aequa·
tione ‚. cujus ipse inventor, quartus et quintus erant statuendi. Quare ut minueret
metuendam ex tot> epicylorum invicem insertione perplexitatem, epicyclum illum, qui
in,Luna penes Copernicum erat secundus, ex orbe concentrico decerptum ad centrum
Terrae transtulit effecitque, ut concentricus ille non ‚iam amplius esset concentricUS,
nisi duobus solis in mense momentis, reliquo toto tempore eccentricus, plus minusve.
Atqui hoc ille facto difficultatem captus non sublevasse, sed auxisse tironibus est'
visus. Sed neque dum illa semper animo destinata planetariarum theoriarum similitu-
dine hac ratione fuit potitus, ut in qua Solis quidem inaequalitati primae dedisset
eccentricum‚ planetarum vero et Lunae primae itidem inaequalitati geminatos epicyclos.
Nec dissimulavit haec incommoda, quin aperte fassus, temporariam saltem esse voluit
hanc particularium hypothesium constitutionem. Postquam ego in curam operis per-
ficiendi successi, primum eccentricos planetis ex Ptolemaeo restituendos eaque re
Tychonem in Sole imitandum censui, quod eccentrici captu faciliores essent, et mihi,
aequantis circuli Ptolemaici causas indaganti, odoris veluti qu'usdam afflatu semitam
monstrarent. Ut vero illam a Tychone affectatam planetarum omnium similitudinem
obtinerem, eccentricum etiam ad Lunae primam inaequalitatem demonstrandam intro-
duxi, cum antecessores omnes hic usurpent epicyclum: et ecce saxum, ad quod pedem
offendat, qui mihi ex veteri astronomia calculator advenit, nisi hac introductione
sedulo admoneatur.

Tertio causas aequationum etiam lunarium esse naturales ex dimidio, res est, de
qua dudum Tychoni superstiti suboleret, quaeque certissimis demonstrationibus a me
in lucem est edita, ut quamvis , quodnam sit illud individuum, quod Lunam movet
immediate, non adeo sit expeditum philosophis ad oculum demonstrare, nemo tamen,
qui geometriam affert, dubitare post causae cognitionem possit, quin aequationum men-
surae propriae insint in triangulorum areis; ad has enim areas tandem reducuntur
causae naturales motuum. Cum ergo id, quod est Ptolemaeo aequans, Copernico in
planetis, Tychoni in Luna epicyclus secundus, quodque tertius menstruus utrique in
Luna, adeoque et quod in eadem Tychoni quartus et quintus, id omne sit in. vera
astronomia trianguli aequaturii area: non censui studiosis artis, ad novitates istas
stupentibus, in tot maeandris motuum lunarium ad calculos revocandis claudendas
hypothesium fores, per quas lux aliqua illis irradiaret.

Quarto, cum nova haec accedat ad priores inopinata diversitas circa motuum
lunarium formam, quod, quaecunque veteres semimenstrua statuerunt, illa omnia,
causis motuum naturalibus repertis, pateat esse semestralia‚ effectu plane codem,
male consultum fore calculatori censui, si eum, imbutum imaginatione veteris astro-
nomiae, ad harum tabularum abacum admitterem, ac non statim in ipso vestibulo

