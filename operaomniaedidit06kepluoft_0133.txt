EPITOMES

Astronomiae Copernicanae
LIBER PRIMUS.

Dc principiis astronomiae in genere doctrinaeque sphaericae in specie.

 

Quid est Astronomia‘? Est scientia, causas tradens eorum, quae nobis
in Terra versantibus de coelo ot stellis apparent temporumque vicissitudines
pariunt: quibus perceptiS‚ coeli faciem, hoc est apparentiae coelestes in futu-
rum praedicere, praeter-irarumque certa tempora assignare possimus.

Unde dicta est Astronomia? Ab astrorum, id est motuum, quibus astra
moventur, ,lege seu regimine, ut Oeconomia a regenda re domestica, Paedo-
nomus a regendis pueris.

Quae est coynatio hujus scientiae cum ceteris? 1) Est pars plrysiceS‚ quia

Α inquirit causas rerum et eventuum naturalium et quia inter ejus subjecta sunt

motus corporum coelestium, et quia unus finis ejus est, conformationem aedi-
ficii mundani partiumque ejus indagare.

2) Geographiae et hydrographiae seu rei nauticae anima est astronomia.
Quae enim diversis terrarum oceanique locis et plagis diversa coelitus eve-
niunt, ex sola astronomia dijudicantur. ,

3) Subordinatam habet chronologiam, quia motus coelestes disponunt
tempora annosque politicos et signant historias,

4) Subordinatam habet meteorologiam. Astra enim movent et incitant
naturam sublunarem et homines ipsos quodammodO.

5) Complectitur magnam partem optices‚ quia commune cum ipsa sub-
jectum habet, lucem corporum coelestium, et quia multas visus deceptiones
circa mundi motuumque formas detegit.

6) Subest tamen generi mathematicarum disciplinarum, et geometria atque
arithmetica pro duabus alis utitur, quantitates etfiguras considerans corporum
motuumque mundanorum, et tempora dinumerans, perque haec demonstrationes
suas expediens et totam speculationem ad usum seu praxin deducens.

Quotupleae est iqitur astronomi ewra munusque? Partes muneris astro-

'2 nomici potissimum quinque sunt: historica de observationibus, optica de hypo-

thesibus, physica de causis hypothesium, arithmetica de tabulis et calculo,
mechanica de instrumentis.

Quomodo inter sc differunt? Etsi nulla earum potest carere demonstra-
tionibus geometricis, quae ad theoriam faciunt, numerisque, qui ad pra‘xin.

