Liber Quartus. Pars Tertia. 393

simum, partim etiam in ipso Ptolemaeo supra notatum, aliud etiam, prius
omnia dispicere in corporibus aptata ad motum, ut appareat possibilitas moÎ‡
tuum exemplis etiam popularibuS, postea demum istis omnibus, veluti hu-
mano corpori ex omnibus suismusculis et nervis compaginato, superfundere
motricem animam3 quae si qua munia corporeis instrumentis expedire potest,
ad ea non opus habebit consilio et discursu, operibus intelligentis animae
propriis: quemadmodum e contrario, si omnia consilio et discursu perficeret,
corporeis istis instrumentis non indigeret.

Breviter, philosophi commenti sunt intelligentiae, quae motus coelorum
ex se ipsis, velut ex commentario depromant, quae consensu, voluntate, amore,
intellectione sui, denique jussu utantur3 mihi anima vel animae motrices sunt
ex inferiori genere, quae ,solum impetum (veluti quandam'motus materiam)

afferant uniformi contentione virium, sine mentis ope, leges vero (seu for-

mam) motuum in ipsis inveniant corporibuS, mente quidem, at ea non sua
sed CreatoriS, in ipso mundi principio semel conformatis et ad tales motus
efficiendos attemperatis.

LIBRI QUARTI, DOCTRINAE THEORICAE PRIMI, SEU PHYSICAE
GOELESTIS FINIS.

